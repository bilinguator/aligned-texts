Laodzi
<h1>Daodedžing</h1>
<h1>1</h1>
Tao, o katerem je možno govoriti,<delimiter>ni večni Tao.<delimiter>Ime, ki je lahko poimenovano,<delimiter>ni večno ime.<delimiter>Neimenovano je večno resnično.<delimiter>Poimenovanje je izvor<delimiter>vseh posebnih reči.<delimiter>Osvobojen poželenja spoznaš skrivnost.<delimiter>Ujet v poželenju, vidiš le manifestirano.<delimiter>Vendar skrivnostno in manifestirano<delimiter>nastane iz istega vira.<delimiter>Temu viru se reče tema.<delimiter>Tema znotraj teme.<delimiter>Vrata v vso razumevanje.
<h1>2</h1>
Ko ljudje vidijo nekatere stvari kot lepe,<delimiter>ostale stvari postanejo grde.<delimiter>Ko ljudje vidijo nekatere stvari kot dobre,<delimiter>ostale stvari postanejo slabe.<delimiter>Manifestirano in ne-manifestirano ustvarjata drug drugega.<delimiter>Težko in lahko podpira drug drugega.<delimiter>Dolgo in kratko definira drug drugega.<delimiter>Visoko in nizko je odvisno drugo od drugega.<delimiter>Prej in kasneje sledi drug drugemu.<delimiter>Zaradi tega Mojster deluje<delimiter>brez da bi karkoli počel,<delimiter>in uči, brez da bi karkoli rekel.<delimiter>Stvari nastanejo in on jim pusti priti;<delimiter>stvari izginejo in on jih pusti oditi.<delimiter>Ima, vendar nima v lasti,<delimiter>deluje, vendar ne pričakuje.<delimiter>Ko je njegovo delo storjeno, ga pozabi.<delimiter>Zaradi tega traja večno.
<h1>3</h1>
Če preceniš pomembne ljudi,<delimiter>ljudstvo postane nemočno.<delimiter>Če preceniš lastnino,<delimiter>ljudje začno krasti.<delimiter>Mojster vodi s tem,<delimiter>da prazni um ljudi,<delimiter>in polni njihova jedra<delimiter>z rahljanjem njihovih ambicij<delimiter>in utrjevanjem njihovih namer.<delimiter>Pomaga ljudem pozabiti vse kar vedo,<delimiter>vse kar si želijo,<delimiter>in ustvari zmešnjavo<delimiter>v tistih, ki mislijo, da vedo.<delimiter>Vadite ne-početje<delimiter>in vse bo padlo na svoje mesto.
<h1>4</h1>
Tao je kot vodnjak;<delimiter>uporabljen, vendar nikoli izrabljen.<delimiter>Je kot večna praznina;<delimiter>zapolnjen z neskončnimi možnostmi.<delimiter>Je skrit, vendar vedno prisoten.<delimiter>Ne vem, kdo mu je dal rojstvo.<delimiter>Je starejši od Boga.
<h1>5</h1>
Tao ne izbira strani;<delimiter>daje rojstvo dobremu in slabemu.<delimiter>Mojster ne zavzema strani;<delimiter>on prisrčno sprejme tako svetnike kot grešnike.<delimiter>Tao je kot meh,<delimiter>prazen vendar neskončno zmožen.<delimiter>Več kot ga uporabljaš, več proizvede;<delimiter>več kot govoriš o njem, manj razumeš.<delimiter>Imej ga v svojem centru.
<h1>6</h1>
Tau se reče Velika Mati;<delimiter>prazen, vendar neizčrpen,<delimiter>daje rojstvo neskončnim svetovom.<delimiter>Vedno je prisoten znotraj tebe.<delimiter>Lahko ga uporabiš kakorkoli hočeš.
<h1>7</h1>
Tao je neskončen, večen.<delimiter>Zakaj je večen?<delimiter>Nikoli ni bil rojen;<delimiter>zaradi tega ne more nikoli umreti.<delimiter>Zakaj je neskončen?<delimiter>Nima poželenj zase;<delimiter>zato je na razpolago vsem bitjem.<delimiter>Mojster ostane zadaj;<delimiter>zaradi tega je pred drugimi.<delimiter>Je neodvisen od vseh stvari;<delimiter>zaradi tega je eno z njimi.<delimiter>Ker je zapustil svoj jaz,<delimiter>je popolnoma izpolnjen.
<h1>8</h1>
Višje dobro je kot voda,<delimiter>ki oskrbuje vse stvari, brez da bi si to prizadevala.<delimiter>Zadovoljna je z nizkimi mesti, katere ljudje zaničujejo.<delimiter>V tem je podobna Tau.<delimiter>Pri bivanju, živi blizu tlom.<delimiter>Pri razmišljanju, se drži enostavnega.<delimiter>Pri sporu, bodi pošten in plemenit.<delimiter>Pri vodenju, ne poizkušaj nadzorovati.<delimiter>Pri delu, počni kar imaš rad.<delimiter>V družinskem življenju, bodi popolnoma prisoten.<delimiter>Ko si zadovoljen s tem, da enostavno si, kar si,<delimiter>brez da bi se primerjal ali tekmoval,<delimiter>te bodo vsi spoštovali.
<h1>9</h1>
Napolni čašo do roba<delimiter>in se bo polila.<delimiter>Neprestano brusi nož,<delimiter>in postal bo skrhan.<delimiter>Ženi se za denarjem in varnostjo,<delimiter>in tvoje srce ne bo nikoli odprto.<delimiter>Skrbi, kaj si drugi mislijo o tebi,<delimiter>in postal boš njihov ujetnik.<delimiter>Naredi svoje delo, potem se umakni.<delimiter>Edina pot k jasnosti.
<h1>10</h1>
Ali lahko svojemu umu preprečiš tavanje,<delimiter>in ga obdržiš v začetni enosti?<delimiter>Ali lahko svojemu telesu dopustiš,<delimiter>da postane prožen kot dojenčkovo telo?<delimiter>Ali lahko očistiš svoj notranji vid,<delimiter>dokler ne vidi ničesar drugega kot luč?<delimiter>Ali lahko ljubiš ljudi in jih vodiš,<delimiter>brez da bi uveljavljal svoj prav?<delimiter>Ali lahko opraviš z najbolj pomembnimi stvarmi<delimiter>tako, da pustiš dogodkom svojo pot?<delimiter>Ali se lahko umakneš iz svojega uma<delimiter>in tako razumeš vse stvari?<delimiter>Dati rojstvo in oskrbovati,<delimiter>imeti, brez da bi imel v lasti,<delimiter>delovati brez pričakovanj,<delimiter>voditi, brez da bi poizkušal nadzorovati:<delimiter>to so najvišje vrline.
<h1>11</h1>
V kolesu špice združimo,<delimiter>ampak luknja v sredini<delimiter>vozu omogoči premikanje.<delimiter>Glino oblikujemo v posodo,<delimiter>ampak praznina znotraj je tista,<delimiter>ki drži karkoli hočemo.<delimiter>Iz lesa naredimo hišo,<delimiter>vendar notranji prostor je tisti,<delimiter>ki nam omogoči bivanje.<delimiter>Delamo z eksistenco,<delimiter>vendar je ne-eksistenca tista,<delimiter>ki jo uporabljamo.
<h1>12</h1>
Barve zaslepijo oči.<delimiter>Zvoki oglušijo ušesa.<delimiter>Začimbe otopijo okus.<delimiter>Misli oslabijo um.<delimiter>Poželenje izsuši srce.<delimiter>Mojster opazuje svet,<delimiter>vendar zaupa svoji notranji viziji.<delimiter>Dovoli, da stvari pridejo in gredo.<delimiter>Njegovo srce je odprto kot nebo.
<h1>13</h1>
Uspeh je tako nevaren kot poraz.<delimiter>Upanje je tako prazno kot strah.<delimiter>Kaj pomeni, da je uspeh tako nevaren kot poraz?<delimiter>Če greš gor ali dol po lestvi,<delimiter>je tvoje mesto majavo.<delimiter>Ko boš s svojima dvema stopaloma stal na tleh,<delimiter>boš vedno ohranil ravnotežje.<delimiter>Kaj pomeni, da je upanje tako prazno kot strah?<delimiter>Upanje in strah sta prikazni,<delimiter>ki nastaneta iz mišljenja jaza.<delimiter>Ko jaza ne vidimo kot jaz,<delimiter>česa se imamo bati?<delimiter>Vidi svet kot del sebe.<delimiter>Imej zaupanje kakor stvari pač so.<delimiter>Ljubi svet kot samega sebe,<delimiter>tedaj boš lahko skrbel za vse stvari.
<h1>14</h1>
Glej, in ne boš videl.<delimiter>Poslušaj, in ne boš slišal.<delimiter>Posezi, in ne boš mogel zagrabiti.<delimiter>Odzgoraj ni svetlo.<delimiter>Spodaj ni temno.<delimiter>Neobrabljen, nepojmljiv,<delimiter>se vrača v domeno niča.<delimiter>Iz tam vsebuje vse oblike,<delimiter>sliko brez slike,<delimiter>tanko, preko vseh pojmovanj.<delimiter>Približaj se mu in ni začetka,<delimiter>sledi mu in ni konca.<delimiter>Ne moreš ga spoznati, vendar to lahko si,<delimiter>v miru, v svojem lastnem življenju.<delimiter>Samo zavedaj se od kod prihajaš;<delimiter>to je vir vse modrosti.
<h1>15</h1>
Starodavni Mojstri so bili globoki in vešči.<delimiter>Njihova modrost je bila nedoumljiva.<delimiter>Tega ni moč opisati,<delimiter>vse kar lahko opišemo je njihova zunanjost.<delimiter>Bili so pazljivi kot nekdo, ki prečka zaledeneli potok.<delimiter>Čuječi kot bojevniki na sovražnikovem ozemlju.<delimiter>Vljudni kot gostje.<delimiter>Tekoči kot topljiv led.<delimiter>Lahki za oblikovanje kot kos lesa.<delimiter>Sprejemljivi kot dolina.<delimiter>Čisti kot kozarec vode.<delimiter>Imaš potrpljenje, da počakaš dokler se<delimiter>blato ne usede in voda postane čista?<delimiter>Ali lahko ostaneš nepremičen,<delimiter>dokler se prava akcija ne pojavi sama od sebe?<delimiter>Mojster ne išče izpolnitve.<delimiter>Ne išče, ne pričakuje,<delimiter>je prisoten in lahko sprejme vse stvari.
<h1>16</h1>
Sprazni svoj um vseh misli.<delimiter>Naj bo tvoje srce v miru.<delimiter>Opazuj nemir bitij,<delimiter>vendar pričakuj njihovo vrnitev.<delimiter>Vsako ločeno bitje v vesolju<delimiter>se vrne k istemu viru.<delimiter>Vrnitev k viru je vedrina.<delimiter>Če ne spoznaš vira,<delimiter>tavaš v zmedi in žalosti.<delimiter>Ko spoznaš od kje prihajaš,<delimiter>naravno postaneš strpen,<delimiter>nesebičen, začuden,<delimiter>dobrosrčen kot stara mati,<delimiter>dostojanstven kot kralj.<delimiter>Pogreznjen v čudežen Tao,<delimiter>se lahko soočiš s čimerkoli<delimiter>ti življenje prinese,<delimiter>in ko smrt pride, si pripravljen.
<h1>17</h1>
Ko Mojster vodi,<delimiter>se ljudje komaj zavedajo, da obstaja.<delimiter>Malo slabši je voditelj, ki je ljubljen.<delimiter>Naslednji je voditelj, ki se ga bojijo.<delimiter>Najslabši je tisti, ki je preziran.<delimiter>Če ne zaupaš ljudem,<delimiter>jih narediš nezaupljive.<delimiter>Mojster ne govori, on deluje.<delimiter>Ko je njegovo delo storjeno,<delimiter>ljudje rečejo: “Neverjetno,<delimiter>vse to smo sami naredili!”
<h1>18</h1>
Ko je Tao pozabljen,<delimiter>se pojavita dobrota in spoštovanje.<delimiter>Ko telesna inteligenca upada,<delimiter>prebrisanost in znanje stopi v ospredje.<delimiter>Ko ni miru v družini,<delimiter>se začne otročje spoštovanje.<delimiter>Ko država zapade v kaos,<delimiter>se rodi domoljubje.
<h1>19</h1>
Odvrzite svetost in modrost<delimiter>in ljudje bodo stokrat srečnejši.<delimiter>Odvrzite moralo in zakonitost,<delimiter>in ljudje bodo naredili pravo stvar.<delimiter>Odvrzite industrijo in dobiček,<delimiter>in ne bo nobenih tatov.<delimiter>Če to troje ni zadosti,<delimiter>ostanite v centru kroga<delimiter>in pustite stvarem, da gredo svojo pot.
<h1>20</h1>
Prenehaj razmišljati in končaj svoje probleme.<delimiter>Kakšna je razlika med da in ne?<delimiter>Kakšna je razlika med uspehom in porazom?<delimiter>Ali moraš ceniti kar drugi cenijo,<delimiter>izogibati, čemur se drugi izogibajo?<delimiter>Kako nesmiselno!<delimiter>Ostali ljudje so vzburjeni,<delimiter>kakor da bi bili na paradi.<delimiter>Meni ni mar,<delimiter>jaz sem brezizrazen,<delimiter>kot dojenček preden se začne smejati.<delimiter>Ostali ljudje imajo kar hočejo;<delimiter>Jaz nimam v lasti ničesar.<delimiter>Mene nese kot nekoga brez doma.<delimiter>Sem kot bebec, moj um je tako prazen.<delimiter>Ostali ljudje ljubijo svetlobo;<delimiter>jaz sem temen.<delimiter>Ostali ljudje so postavni,<delimiter>jaz sem omejen.<delimiter>Ostali ljudje imajo namen;<delimiter>jaz ne vem.<delimiter>Mene nese kot val na oceanu,<delimiter>piham tako brezciljno kot veter.<delimiter>Sem drugačen od običajnih ljudi.<delimiter>Jaz pijem iz prsi Velike Matere.
<h1>21</h1>
Mojstrov um je vedno<delimiter>eno s Tao-m;<delimiter>to je tisto, kar mu daje njegov sijaj.<delimiter>Tao je nedojemljiv.<delimiter>Kako je lahko njen um eno z njim?<delimiter>Ker se ne oprijema idej.<delimiter>Tao je temen in brez dna.<delimiter>Kako ga lahko naredi sijočega?<delimiter>Ker mu pusti.<delimiter>Preden sta bila prostor in čas, je bil Tao.<delimiter>Je preko tega, kar je,<delimiter>in preko tega, kar ni.<delimiter>Kako vem, da je to res?<delimiter>Pogledam vase in vidim.
<h1>22</h1>
Če hočeš postati cel,<delimiter>si dovoli biti razdeljen.<delimiter>Če hočeš postati raven,<delimiter>si dovoli biti upognjen.<delimiter>Če hočeš postati poln,<delimiter>si dopusti biti prazen.<delimiter>Če se hočeš preroditi,<delimiter>si dopusti umreti.<delimiter>Če hočeš, da ti je vse dano,<delimiter>se odreči vsemu.<delimiter>Mojster, s prebivanjem v Tau<delimiter>postavi zgled vsem bitjem.<delimiter>Ker sebe ne izpostavlja,<delimiter>lahko ljudje vidijo njegovo luč.<delimiter>Ker nima ničesar za dokazati,<delimiter>lahko ljudje zaupajo njegovim besedam.<delimiter>Ker ne ve kdo je,<delimiter>se ljudje prepoznajo v njem.<delimiter>Ker nima pobude v glavi,<delimiter>uspe, ne glede na to, kaj naredi.<delimiter>Ko so starodavni Mojstri rekli,<delimiter>“če hočeš, da ti je vse dano,<delimiter>se odreči vsemu”,<delimiter>niso uporabljali praznih fraz.<delimiter>Le če živiš v Tau,<delimiter>si lahko, kdor resnično si.
<h1>23</h1>
Izrazi se popolnoma,<delimiter>potem bodi tiho.<delimiter>Bodi kot sile narave:<delimiter>ko piha, je samo veter;<delimiter>ko dežuje, je samo dež;<delimiter>ko gredo oblaki mimo, Sonce sije skozi.<delimiter>Če se odpreš Tau,<delimiter>si eno s Tao-m,<delimiter>in lahko ga popolnoma utelesiš.<delimiter>Če se odpreš uvidom,<delimiter>si eno z uvidi,<delimiter>in lahko jih v celoti uporabljaš.<delimiter>Če se odpreš izgubi,<delimiter>si eno z izgubo,<delimiter>in lahko jo popolnoma sprejmeš.<delimiter>Odpri se Tau,<delimiter>potem zaupaj svojim naravnim odzivom;<delimiter>in vse bo padlo na svoje mesto.
<h1>24</h1>
Tisti, ki stoji na prstih,<delimiter>ne stoji trdno.<delimiter>Tisti, ki hiti naprej,<delimiter>ne pride daleč.<delimiter>Tisti, ki hoče žareti,<delimiter>zatemni lastno luč.<delimiter>Tisti, ki sebe definira,<delimiter>ne more vedeti, kdo v resnici je.<delimiter>Tisti, ki ima moč nad drugimi,<delimiter>nima moči zase.<delimiter>Tisti, ki se oklepa svojega dela,<delimiter>ne bo naredil ničesar trajnega.<delimiter>Če hočeš biti v harmoniji s Tao-m,<delimiter>naredi svoje delo, potem pa ga pozabi.
<h1>25</h1>
Preden se je rodilo vesolje,<delimiter>je bilo nekaj brezoblično in popolno.<delimiter>Je vesel. Prazen.<delimiter>Samoten. Nespremenljiv.<delimiter>Neskončen. Večno prisoten.<delimiter>Je mati vesolja.<delimiter>Ker nima boljšega imena,<delimiter>se mu reče Tao.<delimiter>Pretaka se skozi vse stvari,<delimiter>znotraj in zunaj,<delimiter>in se vrača v izvir vseh stvari.<delimiter>Tao je veličasten.<delimiter>Vesolje je veličastno.<delimiter>Zemlja je veličastna.<delimiter>Človek je veličasten.<delimiter>To so štiri veličastne moči.<delimiter>Človek sledi Zemlji.<delimiter>Zemlja sledi vesolju.<delimiter>Vesolje sledi Tau.<delimiter>Tao sledi le samemu sebi.
<h1>26</h1>
Težavno je izvor lahkotnega.<delimiter>Nepremično je izvor vsega gibanja.<delimiter>Zaradi tega Mojster potuje ves dan,<delimiter>brez da bi zapustil dom.<delimiter>Ne glede na lepoto pogleda,<delimiter>ostane mirno v sebi.<delimiter>Čemu bi se gospodar dežele<delimiter>potikal naokoli kot tepec?<delimiter>Če si dopustiš, da te premetava sem ter tja,<delimiter>izgubiš stik s svojo korenino.<delimiter>Če dovoliš nemiru, da te premika,<delimiter>izgubiš stik s tem, kdor v resnici si.
<h1>27</h1>
Dober popotnik nima začrtanih načrtov,<delimiter>in ne mudi se mu prispeti.<delimiter>Dober umetnik pusti svoji intuiciji,<delimiter>da naredi karkoli hoče.<delimiter>Dober znanstvenik se je osvobodil predstav,<delimiter>in ima um odprt do tega kar je.<delimiter>Zaradi tega je Mojster na razpolago<delimiter>vsem ljudem in nikogar ne zavrne.<delimiter>Pripravljen je uporabiti vse razmere<delimiter>in ničesar ne zavrže.<delimiter>Temu se reče utelešenje svetlobe.<delimiter>Kaj je dober človek drugega<delimiter>kot učitelj slabemu človeku?<delimiter>Kaj je slab človek drugega<delimiter>kot delo za dobrega človeka?<delimiter>Če tega ne razumeš, se boš izgubil,<delimiter>ne glede na to, kako prebrisan si.<delimiter>To je velika skrivnost.
<h1>28</h1>
Poznaj moškega,<delimiter>vendar se drži ženske:<delimiter>sprejmi svet v svoje roke.<delimiter>Če sprejmeš svet,<delimiter>te Tao ne bo nikoli zapustil,<delimiter>in ti boš kot majhen otrok.<delimiter>Poznaj belo,<delimiter>vendar se drži temnega.<delimiter>Bodi vzor svetu.<delimiter>Če si vzor svetu,<delimiter>bo Tao močen znotraj tebe<delimiter>in ne bo ničesar, kar ne bi mogel storiti.<delimiter>Poznaj osebno,<delimiter>vendar se drži neosebnega;<delimiter>sprejmi svet takšen kakršen je.<delimiter>Če sprejmeš svet,<delimiter>bo Tao bleščeč znotraj tebe,<delimiter>in ti se boš vrnil k svoji pravi naravi.<delimiter>Svet je iz praznine,<delimiter>tako kot je orodje iz kosa lesa.<delimiter>Mojster pozna orodje,<delimiter>vendar se drži kosa:<delimiter>zaradi tega lahko uporabi vse stvari.
<h1>29</h1>
Bi rad izboljšal svet?<delimiter>Mislim, da se tega ne da narediti.<delimiter>Svet je posvečen kraj.<delimiter>Ne more biti izboljšan.<delimiter>Če se vmešavaš vanj, ga boš pokvaril.<delimiter>Če ga obravnavaš kot predmet, ga boš izgubil.<delimiter>Čas je, da si spredaj,<delimiter>čas, da si zadaj,<delimiter>čas, da si v gibanju,<delimiter>čas, da počivaš,<delimiter>čas, da si krepak,<delimiter>čas, da si utrujen,<delimiter>čas, da si varen,<delimiter>čas, da si v nevarnosti.<delimiter>Mojster vidi stvari kot so,<delimiter>in jih ne poizkuša nadzorovati.<delimiter>Pusti jim, da gredo svojo pot,<delimiter>in biva v središču kroga.
<h1>30</h1>
Kdorkoli se obrne k Tau pri vodenju ljudi,<delimiter>ne poizkuša izsiliti sporov<delimiter>ali premagati sovražnika z uporabo sile.<delimiter>Kajti za vsako silo obstaja nasprotna sila.<delimiter>Nasilje, četudi dobro namensko,<delimiter>vedno rodi novo nasilje.<delimiter>Mojster opravi svoje delo,<delimiter>nato se ustavi.<delimiter>Razume, da je vesolje<delimiter>vedno izven nadzora,<delimiter>in s poizkušanjem z gospodovanjem<delimiter>nad dogodki bi šel proti Tau.<delimiter>Ker verjame vase,<delimiter>ne poizkuša prepričevati drugih.<delimiter>Ker je zadovoljen s samim seboj,<delimiter>ne rabi odobravanja drugih.<delimiter>Ker sprejme sebe,<delimiter>svet sprejme njega.
<h1>31</h1>
Orožje je orodje nasilja;<delimiter>vsem spodobnim ljudem se gnusi.<delimiter>Orožje je orodje strahu;<delimiter>spodoben človek se mu bo izogibal,<delimiter>razen če je res nujno,<delimiter>če je v to primoran,<delimiter>in uporabljal ga bo z največjo previdnostjo.<delimiter>Mir je njegova največja vrednost.<delimiter>Če je mir skaljen,<delimiter>kako je lahko zadovoljen?<delimiter>Njegovi sovražniki niso demoni,<delimiter>ampak človeška bitja, tako kot on sam.<delimiter>Ne želi jim hudega.<delimiter>Niti se ne veseli zmage.<delimiter>Kako bi se lahko veselil zmage<delimiter>pri pobijanju ljudi.<delimiter>V bitko vstopi resno,<delimiter>z obžalovanjem in velikim sočutjem,<delimiter>kot da bi se udeležil pogreba.
<h1>32</h1>
Taa se ne more dojeti.<delimiter>Manjši kot elektron<delimiter>vsebuje neskončno galaksij.<delimiter>Če bi vplivni možje in žene<delimiter>lahko ostali osrediščeni v Tau,<delimiter>bi vse stvari dosegle harmonijo.<delimiter>Svet bi postal raj.<delimiter>Vsi ljudje bi živeli v miru,<delimiter>in zakoni bi bil napisani v njihovih srcih.<delimiter>Ko imaš imena in oblike,<delimiter>vedi, da so začasni.<delimiter>Ko imaš institucije,<delimiter>vedi, kdaj se morajo njihove funkcije končati.<delimiter>Vedeti kdaj prenehati,<delimiter>se lahko izogneš vsakršni nevarnosti.<delimiter>Vse stvari se končajo v Tau,<delimiter>tako kot se vse reke stekajo v morje.
<h1>33</h1>
Kdor pozna druge, je prebrisan.<delimiter>Kdor pozna sebe, je razsvetljen.<delimiter>Za obvladovanje drugih je potrebna sila.<delimiter>Za obvladovanje sebe je potrebna resnična moč.<delimiter>Če spoznaš, da imaš dovolj,<delimiter>si vedno bogat.<delimiter>Če ostaneš v centru,<delimiter>in objameš smrt z vsem svojim srcem,<delimiter>boš živel večno.
<h1>34</h1>
Veliki Tao gre kamorkoli.<delimiter>Vse stvari se rodijo iz njega,<delimiter>vendar jih ne ustvari.<delimiter>Zakoplje se v svoje delo,<delimiter>vendar si ne jemlje zaslug.<delimiter>Vzdržuje neskončne svetove,<delimiter>vendar se jih ne oklepa.<delimiter>Ker je spojen z vsemi stvarmi<delimiter>in skrit v njihovih srcih,<delimiter>se mu lahko reče skromen.<delimiter>Ker vse stvari izginjajo v njem,<delimiter>sam pa še naprej obstaja,<delimiter>se mu lahko reče veliki.<delimiter>Ne zaveda se svoje veličine,<delimiter>zaradi tega je resnično velik.
<h1>35</h1>
Tisti, ki je osrediščen v Tau,<delimiter>gre lahko kamorkoli si želi, brez nevarnosti.<delimiter>Vesolje dojema kot harmonijo,<delimiter>celo med veliko bolečino,<delimiter>kajti našel je mir v svojem srcu.<delimiter>Pesem ali vonj dobrega kosila<delimiter>lahko ljudi ustavi in pripravi k uživanju.<delimiter>Ampak besede, ki kažejo proti Tau,<delimiter>se zdijo monotone in brez okusa.<delimiter>Ko ga gledaš, ni ničesar videti.<delimiter>Ko ga poslušaš, ni ničesar slišati.<delimiter>Ko ga uporabljaš, je neizčrpen.
<h1>36</h1>
Če hočeš nekaj zožiti,<delimiter>moraš najprej dopustiti, da se razširi.<delimiter>Če se hočeš nečesa znebiti,<delimiter>moraš najprej dopustiti, da se razcveti.<delimiter>Če hočeš nekaj vzeti,<delimiter>moraš najprej dopustiti, da je dano.<delimiter>Temu se reče nežno zaznavanje<delimiter>kako stvari pač so.<delimiter>Mehko premaga trdno.<delimiter>Počasno premaga hitro.<delimiter>Naj tvoje delo ostane skrivnost.<delimiter>Ljudem pokaži zgolj rezultate.
<h1>37</h1>
Tao nikoli nič ne naredi,<delimiter>vendar so preko njega narejene vse stvari.<delimiter>Če bi vplivni možje in ženske<delimiter>lahko počivali v njem,<delimiter>bi bil cel svet preobražen<delimiter>sam od sebe, v naravnih ritmih.<delimiter>Ljudje bi bili zadovoljni<delimiter>z njihovim enostavnim, vsakodnevnim življenjem,<delimiter>v harmoniji, in svobodni poželenj.<delimiter>Ko ni poželenj,<delimiter>so vse stvari v miru.
<h1>38</h1>
Mojster si ne prizadeva biti vpliven,<delimiter>zaradi tega je resnično vpliven.<delimiter>Običajen človek kar naprej strmi po vplivu,<delimiter>zaradi tega nima nikoli zadosti.<delimiter>Mojster nič ne naredi,<delimiter>vendar nič ne ostane nedovršeno.<delimiter>Običajen človek vedno dela stvari,<delimiter>vendar še veliko več stvari je za narediti.<delimiter>Prijazen človek nekaj naredi,<delimiter>vendar nekaj ostane nedovršeno.<delimiter>Pravičen človek nekaj naredi,<delimiter>in ostane še veliko stvari za narediti.<delimiter>Moralni človek nekaj naredi,<delimiter>in ko se nihče ne odzove,<delimiter>si zaviha rokave in uporabi silo.<delimiter>Ko je Tao izgubljen, nastane dobrota.<delimiter>Ko je dobrota izgubljena, nastane morala.<delimiter>Ko je morala izgubljena, nastanejo rituali.<delimiter>Rituali so prazna lupina prave vere,<delimiter>začetek kaosa.<delimiter>Zaradi tega se Mojster ukvarja<delimiter>z globinami in ne s površjem,<delimiter>s plodom in ne s cvetenjem.<delimiter>Nima svoje volje.<delimiter>Biva v realnosti<delimiter>in pusti vsem iluzijam oditi.
<h1>39</h1>
V harmoniji s Tao-m<delimiter>je nebo jasno in prostorno,<delimiter>zemlja je trdna in polna,<delimiter>vsa bitja uspevajo skupaj,<delimiter>nenehno se reproducirajo,<delimiter>nenehno prenavljajo.<delimiter>Ko se človek vmeša v Tao,<delimiter>nebo postane umazano,<delimiter>zemlja postane izsušena,<delimiter>ravnotežje se krha,<delimiter>bitja izumirajo.<delimiter>Mojster vidi pot s sočutjem,<delimiter>kajti razume celoto.<delimiter>Njegova nenehna vaja je skromnost.<delimiter>Ne sije kot dragulj,<delimiter>ampak dovoli, da ga Tao oblikuje.
<h1>40</h1>
Vračanje je gibanje Taa.<delimiter>Popustljivost je pot Taa.<delimiter>Vse stvari so rojene iz manifestiranega.<delimiter>Manifestirano je rojeno iz ne-manifestiranega.
<h1>41</h1>
Ko moder človek sliši za Tao,<delimiter>ga nemudoma začne uresničevati.<delimiter>Ko povprečen človek sliši za Tao,<delimiter>na pol verjame, na pol dvomi.<delimiter>Ko nespameten človek sliši za Tao,<delimiter>se na glas zasmeji.<delimiter>Če se ne bi zasmejal,<delimiter>to ne bi bil Tao.<delimiter>Zaradi tega je rečeno:<delimiter>Pot v svetlobo se zdi temna,<delimiter>pot naprej se zdi, da nazaduje,<delimiter>neposredna pot se zdi dolga,<delimiter>resnična moč se zdi šibka,<delimiter>resnična čistost se zdi zamazana,<delimiter>resnična odločnost se zdi sprejemljiva,<delimiter>resnična jasnost se zdi zatemnjena,<delimiter>največji se zdijo nedovršeni,<delimiter>največja ljubezen se zdi brezbrižna,<delimiter>največja modrost se zdi otročja.<delimiter>Taa ni moč nikjer najti.<delimiter>Vendar hrani in dopolnjuje vse stvari.
<h1>42</h1>
Tao daje rojstvo Enemu.<delimiter>Eno da rojstvo Dvema.<delimiter>Dvoje da rojstvo Trem.<delimiter>Troje daje rojstvo vsem stvarem.<delimiter>Vse stvari imajo hrbet obrnjen proti senci,<delimiter>medtem ko gledajo luč.<delimiter>Harmonija je dosežena z mešanjem<delimiter>diha teh dveh sil.<delimiter>Običajen človek sovraži samoto,<delimiter>Mojster jo uporabi;<delimiter>objame svojo samoto,<delimiter>saj ve, da je eno s celotnim vesoljem.
<h1>43</h1>
Najnežnejša stvar na svetu<delimiter>premaga najtršo stvar na svetu.<delimiter>Tisto, kar nima snovi,<delimiter>vstopi, kjer ni prostora.<delimiter>To kaže na pomembnost ne-delovanja.<delimiter>Učiti brez besed,<delimiter>izvrševati brez delovanja,<delimiter>to je Mojstrov način.
<h1>44</h1>
Slava ali integriteta: kaj je bolj pomembno?<delimiter>Denar ali sreča: kaj je bolj cenjeno?<delimiter>Uspeh ali poraz: kaj je bolj uničujoče?<delimiter>Če je tvoja izpolnitev odvisna od drugih,<delimiter>ne boš nikoli resnično izpolnjen.<delimiter>Če je tvoja sreča odvisna od denarja,<delimiter>ne boš nikoli srečen s samim seboj.<delimiter>Bodi zadovoljen s tem kar imaš;<delimiter>veseli se, da so stvari takšne kot so.<delimiter>Ko spoznaš, da ti nič ne manjka,<delimiter>ti pripada cel svet.
<h1>45</h1>
Resnična popolnost se zdi nepopolna,<delimiter>vendar je v celoti popolna.<delimiter>Resnična polnost se zdi prazna,<delimiter>vendar je popolnoma navzoča.<delimiter>Resnična odločnost se zdi skrivljena.<delimiter>Resnična modrost se zdi neumna.<delimiter>Resnična umetnost se zdi neokusna.<delimiter>Mojster dovoli vsem stvarem, da se zgodijo.<delimiter>Oblikuje dogodke ko pridejo.<delimiter>Stopi iz poti in pusti,<delimiter>da Tao govori sam zase.
<h1>46</h1>
Ko je država v harmoniji s Tao-m,<delimiter>tovarne delajo vagone in tovornjake.<delimiter>Ko gre država proti Tau,<delimiter>so rakete skladiščene zunaj mest.<delimiter>Ni večje iluzije kot strah,<delimiter>ni večje zmote kot priprava na obrambo,<delimiter>ni večje nesreče kot imeti sovražnika.<delimiter>Kdorkoli lahko vidi skozi strah,<delimiter>bo večno varen.
<h1>47</h1>
Brez da bi odprl vrata,<delimiter>lahko odpreš svoje srce svetu.<delimiter>Brez da bi gledal skozi okno,<delimiter>lahko vidiš bistvo Taa.<delimiter>Več kot veš,<delimiter>manj razumeš.<delimiter>Mojster prispe brez odhoda,<delimiter>luč vidi brez gledanja,<delimiter>doseže, brez da bi karkoli storil.
<h1>48</h1>
V lovu za znanjem,<delimiter>je vsak dan nekaj dodano.<delimiter>V urjenju Taa,<delimiter>je vsak dan nekaj odvrženo.<delimiter>Manj in manj rabiš siliti stvari,<delimiter>dokler končno ne prispeš v ne-delovanje.<delimiter>Ko ni nič storjeno,<delimiter>nič ne ostane nedovršeno.<delimiter>Resnično mojstrstvo je lahko doseženo<delimiter>s tem, da pustimo stvarem iti svojo pot.<delimiter>Ne more biti doseženo z vmešavanjem.
<h1>49</h1>
Mojster nima svojega uma.<delimiter>Dela z umom ljudi.<delimiter>Je dober do ljudi, ki so dobri.<delimiter>Prav tako je dober do ljudi, ki niso dobri.<delimiter>To je prava dobrota.<delimiter>Zaupa ljudem, ki so vredni zaupanja.<delimiter>Prav tako zaupa ljudem, ki niso vredni zaupanja.<delimiter>To je pravo zaupanje.<delimiter>Mojstrov um je kot prostor.<delimiter>Ljudje ga ne razumejo.<delimiter>Gledajo in čakajo.<delimiter>Z ljudmi ravna kot z lastnimi otroci.
<h1>50</h1>
Mojster je na razpolago,<delimiter>ne glede na to, kaj trenutek prinese.<delimiter>Ve, da bo kmalu umrl,<delimiter>in nima ničesar, kar se bi oklepal.<delimiter>Ni iluzij v umu,<delimiter>ni upiranja v telesu.<delimiter>Ne razmišlja o svojih dejanjih;<delimiter>kajti prihajajo iz centra njegovega bitja.<delimiter>Nič več ne pričakuje od življenja,<delimiter>zaradi tega je pripravljen na smrt,<delimiter>tako kot je človek pripravljen na spanje<delimiter>po delovnem dnevu.
<h1>51</h1>
Vsako bitje v vesolju je<delimiter>izraz Taa.<delimiter>Vzcveti v obstoj, nezaveden,<delimiter>popoln, svoboden,<delimiter>zavzame fizično obliko,<delimiter>pusti okoliščinam, da ga dopolnijo.<delimiter>Zaradi tega vsako bitje<delimiter>spontano spoštuje Tao.<delimiter>Tao daje rojstvo vsem stvarem,<delimiter>jih oskrbuje, vzdržuje,<delimiter>skrbi zanje, jih tolaži, ščiti,<delimiter>jih vzame nazaj k sebi.<delimiter>Ustvarja brez lastninjenja,<delimiter>deluje brez pričakovanja,<delimiter>vodi brez vmešavanja.<delimiter>Zaradi tega je ljubezen Taa<delimiter>prava narava vseh stvari.
<h1>52</h1>
Na začetku je bil Tao.<delimiter>Vse stvari izvirajo iz njega:<delimiter>vse stvari se vanj vrnejo.<delimiter>Da najdeš izvor,<delimiter>pojdi nazaj po sledeh manifestacij.<delimiter>Ko prepoznaš otroka in<delimiter>najdeš mati,<delimiter>boš osvobojen žalosti.<delimiter>Če držiš svoj um v obsojanju<delimiter>in prenapolnjenega s poželenji,<delimiter>bo tvoje srče težavno.<delimiter>Če lahko prenehaš soditi<delimiter>in te čuti ne vodijo,<delimiter>bo tvoje srce našlo mir.<delimiter>Videti v temo je jasnost.<delimiter>Vedeti kako popustiti je moč.<delimiter>Uporabi svojo lastno luč<delimiter>in se vrni k izvoru luči.<delimiter>Temu se reče urjenje v večnosti.
<h1>53</h1>
Velika pot je lahka,<delimiter>vendar imajo ljudje raje stranske poti.<delimiter>Pazi, ko so stvari izven ravnotežja.<delimiter>Ostani osrediščen v Tau.<delimiter>Ko bogati špekulanti bogatijo<delimiter>na račun kmečke zemlje;<delimiter>ko vladni uradniki zapravljajo<delimiter>denar za orožja namesto za zdravila;<delimiter>ko je višji razred oderuški in neodgovoren,<delimiter>medtem ko se ljudje nimajo kam obrniti –<delimiter>vse to je ropanje in kaos.<delimiter>To ni v sozvočju s Tao-m.
<h1>54</h1>
Kdorkoli je zasajen v Tau,<delimiter>ne bo izkoreninjen.<delimiter>Kdorkoli poveličuje Tao,<delimiter>mu ne bo spodrsnilo.<delimiter>Njegovo ime bo obdržano v spominu<delimiter>od generacije do generacije.<delimiter>Dovoli Tau, da bo prisoten v tvojem življenju,<delimiter>in postal boš naraven.<delimiter>naj bo prisoten v tvoji družini,<delimiter>in tvoja družina bo vzcvetela.<delimiter>Naj bo prisoten v tvoji državi,<delimiter>in tvoja država bo zgled vsem državam v svetu.<delimiter>Naj bo prisoten v vesolju<delimiter>in vesolje bo pelo.<delimiter>Kako vem, da je to res?<delimiter>Ker pogledam znotraj sebe.
<h1>55</h1>
Tisti, ki je v harmoniji s Tao-m<delimiter>je kot dojenček.<delimiter>Njegove kosti so mehke, mišice šibke,<delimiter>a njegov prijem močan.<delimiter>Ne ve za združenje moškega in ženske,<delimiter>vendar lahko njegov penis stoji nabrekel,<delimiter>tako močna je njegova življenjska moč.<delimiter>Lahko kriči ves dan,<delimiter>vendar ne postane hripav,<delimiter>tako popolnoma je v harmoniji.<delimiter>Mojstrova moč je taka.<delimiter>Pusti vsem stvarem priti in oditi,<delimiter>brez napora, brez poželenja.<delimiter>Nikoli ne pričakuje rezultata;<delimiter>zaradi tega ni nikoli razočaran.<delimiter>Nikoli ni razočaran;<delimiter>zaradi tega se njegov duh nikoli ne postara.
<h1>56</h1>
Tisti, ki vedo, ne govorijo.<delimiter>Tisti, ki govorijo, ne vedo.<delimiter>Zapri svoja usta,<delimiter>zagradi svoje čute,<delimiter>skrhaj svojo ostrost,<delimiter>razveži svoje vozle,<delimiter>omehčaj svoj sij,<delimiter>nastani svoj prah.<delimiter>To je tvoja izvorna identiteta.<delimiter>Bodi kot Tao.<delimiter>Ne moreš se mu približati ali oddaljiti od njega,<delimiter>ne moreš ga oplemenititi ali poškodovati,<delimiter>častiti ali zaničevati.<delimiter>Nenehno se odpoveduje samemu sebi.<delimiter>Zaradi tega traja večno.
<h1>57</h1>
Če hočeš biti dober voditelj,<delimiter>se moraš naučiti slediti Tau.<delimiter>Prenehaj poizkušati nadzorovati.<delimiter>Opusti dokončne načrte in koncepte,<delimiter>in svet bo vladal samemu sebi.<delimiter>Več kot imaš prepovedi,<delimiter>manj pošteni bodo ljudje.<delimiter>Več kot imaš orožja,<delimiter>manj varni bodo ljudje.<delimiter>Več kot imaš podrejenih,<delimiter>manj samozavestni bodo ljudje.<delimiter>Zaradi tega Mojster reče:<delimiter>Opustim zakon,<delimiter>in ljudje postanejo pošteni.<delimiter>Opustim ekonomijo,<delimiter>in ljudje postanejo srečni.<delimiter>Opustim religijo,<delimiter>in ljudje postanejo iskreni.<delimiter>Opustim vse želje po skupnem dobrem,<delimiter>in dobro postane običajno kot travnata bilka.
<h1>58</h1>
Če je država vodena s strpnostjo,<delimiter>so ljudje zadovoljni in pošteni.<delimiter>Če je država vodena z zatiranjem,<delimiter>so ljudje obupani in prebrisani.<delimiter>Ko je želja po moči v ospredju,<delimiter>večji kot so ideali, slabši so rezultati.<delimiter>Poizkušaj osrečiti ljudi,<delimiter>in postavil si temelje za bedo.<delimiter>Poizkušaj narediti ljudi moralne,<delimiter>in postavil si temelje za razvratnost.<delimiter>Zaradi tega je Mojster zadovoljen<delimiter>s tem, da služi ljudem kot zgled,<delimiter>in noče uveljavljati svoje volje.<delimiter>Je oster, a ne prebode.<delimiter>Odločen, a prožen.<delimiter>Sijoč, a prizanesljiv z očmi.
<h1>59</h1>
Za dobro vodenje države<delimiter>ni nič boljšega kot popuščanje.<delimiter>Znamenje skromnega človeka je<delimiter>njegova svoboda pred lastnimi idejami.<delimiter>Strpen kot nebo,<delimiter>vse objemajoč kot sončna svetloba,<delimiter>trden kot gora,<delimiter>prožen kot drevo v vetru,<delimiter>na obzorju nima cilja,<delimiter>in uporabi vse,<delimiter>kar mu življenje prinese na pot.<delimiter>Zanj ni nič nemogoče.<delimiter>Ker je opustil svoj jaz,<delimiter>lahko skrbi za dobro ljudi,<delimiter>kot mati skrbi za svojega otroka.
<h1>60</h1>
Upravljati z veliko državo<delimiter>je kot peči majhno ribo.<delimiter>Poškoduješ jo, če preveč drezaš vanjo.<delimiter>Osredišči svojo državo v Tau<delimiter>in zlo ne bo imelo moči.<delimiter>Ne da zla ni,<delimiter>vendar se mu boš sposoben umakniti.<delimiter>Ko zlo nima čemur nasprotovati,<delimiter>izgine samo od sebe.
<h1>61</h1>
Ko država doseže veliko moč,<delimiter>postane kot morje;<delimiter>vse reke se stekajo vanj.<delimiter>Večjo kot ima moč,<delimiter>večja je potreba po skromnosti.<delimiter>Skromnost pomeni zaupanje v Tao,<delimiter>zato ni nobene potrebe po obrambi.<delimiter>Veliki narod je kot velik človek:<delimiter>Ko naredi napako, se tega zaveda.<delimiter>Ko se tega zaveda, jo prizna.<delimiter>Ko jo prizna, jo popravi.<delimiter>Tiste, ki kažejo na njegove napake,<delimiter>smatra za najbolj zveste učitelje.<delimiter>Na svoje sovražnike gleda<delimiter>kot na svojo lastno senco.<delimiter>Če je država osrediščena v Tau,<delimiter>če oskrbuje lastne ljudi,<delimiter>in se ne vmešava v spore drugih,<delimiter>bo luč vsem državam v svetu.
<h1>62</h1>
Tao je središče vesolja,<delimiter>zaklad dobrega človeka,<delimiter>zatočišče slabemu človeku.<delimiter>Čast je lahko kupljena z lepimi besedami,<delimiter>spoštovanje je lahko pridobljeno z dobrimi dejanji;<delimiter>ampak Tao je preko vsakršne vrednosti,<delimiter>in nihče ga ne more doseči.<delimiter>Zaradi tega, ko je izbran nov voditelj,<delimiter>mu ne ponudi pomoči<delimiter>v obliki bogastva ali svojih izkušenj.<delimiter>Namesto tega ga nauči o Tau.<delimiter>Zakaj so starodavni Mojstri cenili Tao?<delimiter>Ker ko si eno s Tao-m,<delimiter>ko ga iščeš, ga najdeš;<delimiter>in ko storiš napako,<delimiter>ti je oproščeno.<delimiter>Zaradi tega ga vsi ljubijo.
<h1>63</h1>
Deluj brez delovanja,<delimiter>delaj brez napora.<delimiter>Predstavljaj si majhno kot veliko,<delimiter>peščico kot množico.<delimiter>Sooči se s težavami,<delimiter>ko so še lahke;<delimiter>dosezi velike naloge<delimiter>v seriji majhnih dejanj.<delimiter>Mojster nikoli ne strmi za veličino;<delimiter>zaradi tega doseže veličino.<delimiter>Ko naleti na težavo,<delimiter>se ustavi in se ji posveti.<delimiter>Ne oklepa se svojega lastnega udobja;<delimiter>zaradi tega problemi zanj ne obstajajo.
<h1>64</h1>
Kar je zakoreninjeno z lahkoto vzklije,<delimiter>kar je nedavno je lahko popraviti,<delimiter>kar je krhko je enostavno zlomiti,<delimiter>kar je majhno je enostavno razmetati.<delimiter>Prepreči težave preden nastanejo.<delimiter>Uredi stvari preden nastanejo.<delimiter>Veliki borovec zraste iz majhnih korenin.<delimiter>Potovanje dolgo tisoč kilometrov<delimiter>se začne izpod tvojih nog.<delimiter>Če hitiš v akcijo, spodletiš.<delimiter>Če se poizkušaš oprijeti stvari, jih izgubiš.<delimiter>Če siliš projekt v dokončanje,<delimiter>uničiš, kar je skorajda dozorelo.<delimiter>Zaradi tega gre Mojster v akcijo<delimiter>s tem, da pusti stvarem lastno pot.<delimiter>Ostane miren tako na koncu,<delimiter>kot na začetku.<delimiter>Nič nima,<delimiter>zaradi tega ne more nič izgubiti.<delimiter>Kar si želi je ne-poželenje;<delimiter>kar se uči je od-učiti se.<delimiter>Enostavno opominja ljudi,<delimiter>kdo so vedno bili.<delimiter>Za nič drugega ne skrbi kot za Tao.<delimiter>Zaradi tega skrbi za vse stvari.
<h1>65</h1>
Starodavni Mojstri niso poizkušali izobraziti ljudi,<delimiter>ampak so jih prijazno naučili ne-vedeti.<delimiter>Ko mislijo, da vedo odgovor,<delimiter>se ljudi težko vodi.<delimiter>Ko spoznajo, da ne vedo,<delimiter>lahko ljudje najdejo lastno pot.<delimiter>Če bi se rad naučil kako voditi,<delimiter>se izogibaj prebrisanosti in razkošju.<delimiter>Najenostavnejši vzorec je najčistejši.<delimiter>Zadovoljen z običajnim življenjem,<delimiter>lahko ljudem pokažeš pot<delimiter>nazaj k njihovi pravi naravi.
<h1>66</h1>
Vsi potoki se stekajo k morju,<delimiter>ker je na najnižji točki.<delimiter>Skromnost mu daje moč.<delimiter>Če bi rad vodil ljudi,<delimiter>se moraš postaviti pod njih.<delimiter>Če hočeš ljudi voditi,<delimiter>se moraš naučiti, kako jim slediti.<delimiter>Mojster je nad ljudmi,<delimiter>in nihče se ne počuti zatiranega.<delimiter>On gre pred ljudmi,<delimiter>in nihče se ne čuti manipuliranega.<delimiter>Celoten svet mu je hvaležen.<delimiter>Ker z nikomur ne tekmuje,<delimiter>nihče ne tekmuje z njim.
<h1>67</h1>
Nekateri pravijo, da je moje učenje neumnost.<delimiter>Drugi ga imajo za veličastnega, a neuporabnega.<delimiter>Ampak za tiste, ki so pogledali znotraj sebe,<delimiter>ta neumnost predstavlja popoln smisel.<delimiter>In za tiste, ki ga spravijo v uporabo,<delimiter>ima ta veličastnost korenine, ki gredo globoko.<delimiter>Jaz imam samo tri stvari za naučiti:<delimiter>preprostost, potrpežljivost, sočutje.<delimiter>Te tri stvari so največje bogastvo.<delimiter>Preprosti v akciji in v mislih,<delimiter>se vrnete k viru bitja.<delimiter>Potrpežljivi tako s prijatelji kot sovražniki,<delimiter>se uskladite s tem, kakor stvari pač so.<delimiter>Sočutni do sebe,<delimiter>se pobotate z vsemi bitji na svetu.
<h1>68</h1>
Najboljši atlet<delimiter>zaželi svojemu nasprotniku najboljše.<delimiter>Najboljši general<delimiter>vstopi v um svojih nasprotnikov.<delimiter>Najboljši podjetnik<delimiter>služi skupnemu dobremu.<delimiter>Najboljši voditelj<delimiter>sledi volji ljudstva.<delimiter>Vsak od njih pooseblja vrlino ne-tekmovanja.<delimiter>Ne da nočejo tekmovati,<delimiter>ampak to naredijo v duhu igre.<delimiter>V tem so kot otroci<delimiter>in v harmoniji s Tao-m.
<h1>69</h1>
Generali imajo rek:<delimiter>“Raje, kot da naredimo prvo potezo,<delimiter>je boljše počakati in videti.<delimiter>Bolje kot napredovati za centimeter,<delimiter>se je umakniti za kilometer.”<delimiter>Temu se reče napredovati,<delimiter>brez da bi se pomikali naprej,<delimiter>potiskati nazaj, brez uporabe orožja.<delimiter>Ni večje nesreče<delimiter>kot podcenjevati nasprotnika.<delimiter>Podcenjevati svojega nasprotnika<delimiter>pomeni misliti, da je zloben.<delimiter>Tako uničiš svoje tri zaklade<delimiter>in sam postaneš sovražnik.<delimiter>Ko si dve veliki sili nasprotujeta druga drugi,<delimiter>bo šla zmaga k tistemu,<delimiter>ki ve, kako popustiti.
<h1>70</h1>
Moji nauki so lahki za razumeti<delimiter>in enostavni za uporabo.<delimiter>Vendar jih vaš razum ne more dojeti,<delimiter>in če jih boste poizkušali uporabljali,<delimiter>ne boste uspeli.<delimiter>Moji nauki so starejši od sveta.<delimiter>Kako lahko dojamete njihov pomen?<delimiter>Če bi me radi spoznali,<delimiter>poglejte v svoje srce.
<h1>71</h1>
Ne-vedeti je pravo znanje.<delimiter>Predvidevati, da veste, je bolezen.<delimiter>Najprej spoznajte, da ste bolni;<delimiter>nato se lahko pomaknete proti zdravju.<delimiter>Mojster je svoj lastni zdravnik.<delimiter>Pozdravil se je vsega vedenja.<delimiter>Zaradi tega je resnično popoln.
<h1>72</h1>
Ko izgubijo občutek za čudenje,<delimiter>se ljudje obrnejo k religiji.<delimiter>Ko nič več ne verjamejo vase,<delimiter>postanejo odvisni od avtoritete.<delimiter>Zaradi tega se Mojster umakne,<delimiter>da ne bodo ljudje zmedeni.<delimiter>On uči brez poučevanja,<delimiter>tako da se ljudje nimajo česa naučiti.
<h1>73</h1>
Tao je vedno spokojen.<delimiter>Premaguje brez tekmovanja,<delimiter>odgovori brez ene same besede,<delimiter>prispe brez da je poklican,<delimiter>doseže brez načrta.<delimiter>Njegove mreže prekrijejo celotno vesolje.<delimiter>In čeprav je njegova mreža široka,<delimiter>nič ne uide skozi.
<h1>74</h1>
Če spoznate, da se vse stvari spreminjajo,<delimiter>ni ničesar, česar se boste oklepali.<delimiter>Če vas ni strah smrti,<delimiter>ni ničesar, kar ne bi mogli doseči.<delimiter>Poizkušati kontrolirati prihodnost,<delimiter>je kot da bi zavzeli tesarjevo mesto.<delimiter>Ko uporabljate njegovo orodje,<delimiter>so velike možnosti, da si porežete roke.
<h1>75</h1>
Ko so davki preveliki,<delimiter>ljudje postanejo lačni.<delimiter>Ko je vlada predraga,<delimiter>ljudje izgubijo svojega duha.<delimiter>Delujte v dobro ljudi.<delimiter>Zaupajte jim; pustite jih na miru.
<h1>76</h1>
Človek se rodi mehak in prožen;<delimiter>mrtev pa je tog in trd.<delimiter>Rastline vzklijejo mehke in gibke,<delimiter>mrtve pa so lomljive in posušene.<delimiter>Zaradi tega, kdorkoli je trd in neomajen,<delimiter>je učenec smrti.<delimiter>Kdor je mehak in popustljiv,<delimiter>je učenec življenja.<delimiter>Trdno in togo bo zlomljeno.<delimiter>Mehko in prožno bo prevladalo.
<h1>77</h1>
V svetu Tao deluje tako,<delimiter>kot je pri upogibanju loka.<delimiter>Vrh je upognjen navzdol;<delimiter>dno je upognjeno navzgor.<delimiter>Poravna presežke in pomanjkanje,<delimiter>tako da je v popolnem ravnovesju.<delimiter>Vzame tam, kjer je preveč,<delimiter>in da tam, kjer ni zadosti.<delimiter>Tisti, ki skušajo nadzorovati in<delimiter>uporabljajo silo, da zaščitijo svojo moč,<delimiter>gredo proti toku Taa.<delimiter>Vzamejo tistim, ki nimajo zadosti,<delimiter>in dajo tistim, ki imajo več kot preveč.<delimiter>Mojster lahko daje,<delimiter>kajti ni konca njegovemu bogastvu.<delimiter>Deluje brez pričakovanja,<delimiter>uspe, brez da bi si jemal zasluge,<delimiter>in ne misli, da je boljši kot kdorkoli drug.
<h1>78</h1>
Nič na svetu ni tako nežno in popustljivo kot voda.<delimiter>Vendar je najbolj primerna,<delimiter>da razdre trdno in neupogljivo.<delimiter>Mehko premaga trdno;<delimiter>nežno premaga togo.<delimiter>Vsi vedo, da je to res,<delimiter>a malo jih lahko to udejanji.<delimiter>Zaradi tega Mojster ostane<delimiter>miren v sredini žalosti.<delimiter>Zlo ne more vstopiti v njegovo srce.<delimiter>Ker se je odrekel pomaganju,<delimiter>je ljudem največja pomoč.<delimiter>Resnične besede se zdijo nasprotujoče.
<h1>79</h1>
Neuspeh je priložnost.<delimiter>Če krivite nekoga drugega,<delimiter>obtoževanju ni konca.<delimiter>Zaradi tega Mojster izpolni<delimiter>svoje lastne obveznosti in<delimiter>popravi svoje lastne napake.<delimiter>Naredi kar mora narediti,<delimiter>in nič ne zahteva od drugih.
<h1>80</h1>
Če je država vodena modro,<delimiter>bodo njeni prebivalci zadovoljni.<delimiter>Ljubijo delo svojih rok<delimiter>in ne zapravljajo časa z<delimiter>izumljanjem novih naprav,<delimiter>s katerimi bi bilo prihranjenega veliko dela.<delimiter>Ker iskreno ljubijo svoje domove,<delimiter>jih potovanje ne zanima.<delimiter>Morda je nekaj vozov in ladij,<delimiter>vendar nikamor ne gredo.<delimiter>Morda je zaloga orožja,<delimiter>vendar ga nihče ne uporablja.<delimiter>Ljudje imajo radi svojo hrano,<delimiter>z zadovoljstvom so s svojo družino,<delimiter>vikende preživljajo na svojih vrtovih,<delimiter>radostni pri delu v svoji soseski.<delimiter>In čeprav je sosednja država tako blizu,<delimiter>da lahko ljudje slišijo<delimiter>njihove peteline kikirikati in pse lajati,<delimiter>so zadovoljni s tem, da umrejo v pozni starosti,<delimiter>ne da bi jo kdaj videli.
<h1>81</h1>
Resnične besede niso izrazite;<delimiter>izrazite besede niso resnične.<delimiter>Modri ljudje ne rabijo dokazovati svojih trditev;<delimiter>ljudje, ki rabijo dokazovati svoj prav, niso modri.<delimiter>Mojster nima lastnine.<delimiter>Več kot naredi za druge,<delimiter>srečnejši je.<delimiter>Več kot da drugim,<delimiter>bogatejši je.<delimiter>Tao obrodi brez vsiljevanja.<delimiter>Brez da bi gospodoval, Mojster vodi.