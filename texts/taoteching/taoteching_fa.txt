لائوتسه
<h1>دائو ده جینگ</h1>
<h1>1</h1>
تائويي كه بتوان آن را بر زبان آورد<delimiter>تائوي جاودان نخواهد بود.<delimiter>نامي كه بتوان آن را ذكر كرد<delimiter>نامي ماندگار نخواهد بود.<delimiter>آن چه نمي توان برايش نامي نهاد حقيقت جاويد است.<delimiter>رها از آرزوها مي توان اسرار را درك كرد.<delimiter>در بند آرزو تنها مي توان جلوه ها را ديد.<delimiter>اسرار نهان و جلوه ها عيان<delimiter>هر دو از يك منبع اند.<delimiter>اين منبع را تاريكي ناميده اند.<delimiter>تاريكي در تاريكي؛<delimiter>دروازه ي ورود به دنياي شناخت.
<h1>2</h1>
وقتي مردم برخي چيزها را زيبا مي دانند<delimiter>چيزهاي ديگر زشت مي شوند.<delimiter>وقتي مردم بعضي چيزها را خوب مي دانند<delimiter>چيزهاي ديگر بد مي شوند.<delimiter>بودن و نبودن يك ديگر را مي آفرينند.<delimiter>سخت و ساده يك ديگر را پشتيبانند<delimiter>بلند و كوتاه يك ديگر را تعريف مي كنند.<delimiter>پستي و بلندي به يك ديگر وابسته اند.<delimiter>قبل و بعد به دنبال هم مي آيند.<delimiter>بنابراين فرزانه<delimiter>بدون انجام دادن كاري عمل مي كند<delimiter>و بدون به زبان آوردن كلمه اي آموزش مي دهد.<delimiter>اتفاقات رخ مي دهند و او به آن ها اجازه ي روي دادن مي دهد؛<delimiter>موارد مختلف ناپديد مي شوند و او به آن ها اجازه ي از بين رفتن مي دهد.<delimiter>او دارد، بدون آن كه مالك چيزي باشد،<delimiter>عمل مي كند، بدون آن كه انتظاري داشته باشد.<delimiter>وقتي كارش به اتمام مي رسد، آن را فراموش مي كند.<delimiter>به همين دليل براي هميشه جاويد باقي مي ماند.
<h1>3</h1>
اگر مردانِ بزرگ را بيش از اندازه ارزشمند شماريد،<delimiter>مردم عادي كوچك شمرده مي شوند.<delimiter>اگر دارايي خود را بيش از اندازه عزيز داريد،<delimiter>دزدي ميان مردم رواج پيدا مي كند.<delimiter>فرزانه با خالي كردن ذهن مردم<delimiter>آن ها رهبري مي كند<delimiter>و با تضعيف جاه طلبي ها<delimiter>و تحكيم اراده شان<delimiter>درون آها را غني مي سازد.<delimiter>او به آن ها كمك مي كند<delimiter>تا از دانسته ها و آرزوهاي خود خالي شوند<delimiter>و در كساني كه تصور مي كنند مي دانند سردرگمي به وجود مي آورد.<delimiter>بي عملي را بيازماييد،<delimiter>و هر چيز در جاي خود قرار خواهد گرفت.
<h1>4</h1>
تائو به چاه مي ماند؛<delimiter>مي توان از آن استفاده كرد ولي هرگز تمام نمي شود.<delimiter>همانند خلأ بي پايان است؛<delimiter>پر از امكانات بي شمار.<delimiter>نهان است و هميشه حاضر.<delimiter>نمي دانم چه كسي آن را به وجود آورده؛<delimiter>از خدا هم قديمي تر است.
<h1>5</h1>
تائو از كسي جانب داري نمي كند؛<delimiter>خوب و بد هر دو از آن به وجود آمده اند.<delimiter>فرزانه از كسي جانب داري نمي كند:<delimiter>او به پرهيزكاران و گناهكاران هر دو خوش آمد مي گويد.<delimiter>تائو به ني مي ماند؛<delimiter>خالي است ولي قابليت هايش بي عدداند.<delimiter>هرچه بيشتر آن را بكار بريد، بيشتر قابليت هايش را مي شناسيد؛<delimiter>هرچه بيشتر درباره اش صحبت كنيد، كمتر مي شناسيدش.<delimiter>در مركز باقي بمانيد.
<h1>6</h1>
تائو را مادرِ بزرگ مي نامند؛<delimiter>خالي ولي تمام ناشدني.<delimiter>كلماتي بي شمار از آن متولد مي شود.<delimiter>هميشه درون شما حاضر است؛<delimiter>هرگونه كه بخواهيد مي توانيد به كارش گيريد.
<h1>7</h1>
تائو بي نهايت و جاويد است.<delimiter>چرا بي نهايت است؟<delimiter>هرگز به دنيا نيامده است؛<delimiter>بنابراين هرگز نمي ميرد.<delimiter>چرا جاويد است؟<delimiter>آرزويي براي خود ندارد؛<delimiter>بنابراين در دسترس همه ي موجودات است.<delimiter>فرزانه هميشه در آخر مي ايستد؛<delimiter>به همين دليل از همه جلو تر است.<delimiter>به هيچ چيز وابستگي ندارد؛<delimiter>به همين دليل با همه چيز يگانه است.<delimiter>چون خودش را رها كرده،<delimiter>به تمامي راضي و خوشنود است.
<h1>8</h1>
خوب همانند آب است،<delimiter>بدون تلاش همه چيز را سيراب مي كند<delimiter>و جمع شدن در پستي را هرگز حقارت نمي شمارد؛<delimiter>بنابراين همانند تائو است.<delimiter>نزديك به زمين زندگي كنيد.<delimiter>هميشه ساده بيانديشيد.<delimiter>در مشاجرات، عادل و بخشنده باشيد.<delimiter>در حكومت، سعي در فرمانروايي و تسلط نداشته باشيد.<delimiter>در كار، آن چيزي را انجام دهيد كه از آن لذت مي بريد.<delimiter>در زندگي خانوادگي، هميشه در دسترس و حاضر باشيد.<delimiter>وقتي از اين كه خودتان هستيد خوشنوديد<delimiter>و از رقابت و مقايسه دست كشيده ايد،<delimiter>همگان به شما احترام مي گذارند.
<h1>9</h1>
كاسه خود را بيش از اندازه پر كنيد؛<delimiter>لبريز مي شود.<delimiter>چاقوي خود را بيش از حد تيز كنيد،<delimiter>كند مي شود.<delimiter>به دنبال پول و راحتي باشيد؛<delimiter>دلتان هرگز آرام نمي گيرد.<delimiter>به دنبال تاييد ديگران باشيد؛<delimiter>برده آن ها خواهيد بود.<delimiter>كار خود ر انجام دهيد، سپس رها كنيد.<delimiter>اين تنها راه آرامش يافتن است.
<h1>10</h1>
آيا مي توانيد ذهنتان را از پرسه زدن باز داريد<delimiter>و آن را به يگانگي ابتدايي - با هستي - باز گردانيد؟<delimiter>آيا مي توانيد بدنتان را همانند نوزادان دوباره نرم و انعطاف پذير كنيد؟<delimiter>آيا مي توانيد ديد دروني تان را پاك كنيد<delimiter>تا چيزي جز نور نبينيد؟<delimiter>آيا مي توانيد ديگران را دوست بداريد<delimiter>و آن ها را بدون تحميل خواسته هاي خود راهنمايي كنيد؟<delimiter>آيا مي توانيد در برخورد با مسائل مهم و حياتي زندگي هيچ دخالتي نكنيد<delimiter>و اجازه دهيد آن چه بايد، رخ بدهد؟<delimiter>آيا مي توانيد از ذهن خود دست بكشيد<delimiter>و بدون دخالت ذهن درك كنيد؟<delimiter>داشتن بدون احساس مالكيت،<delimiter>عمل كردن بدون انتظار داشتن<delimiter>و راهنمايي كردن بدون سعي در حكم راندن<delimiter>فضايل عالي محسوب مي شوند.
<h1>11</h1>
براي ساختن چرخ محور ها را به هم وصل مي كنيم<delimiter>ولي اين فضاي تهي ميان چرخ است<delimiter>كه باعث چرخش آن مي شود.<delimiter>از گل كوزه اي مي سازيم،<delimiter>اين خالي درون كوزه است<delimiter>كه آب را در خود جاي مي دهد.<delimiter>از چوب خانه اي بنا مي كنيم،<delimiter>اين فضاي خالي درون خانه است<delimiter>كه براي زندگي سودمند است.<delimiter>مشغول هستي ايم<delimiter>در حالي كه اين نيستي است كه به كار ما مي آيد.
<h1>12</h1>
رنگ ها چشم را كور مي كنند.<delimiter>صداها گوش را كر مي كنند.<delimiter>مزه ها چشايي را كند مي كنند.<delimiter>افكار، ذهن را ضعيف مي كنند.<delimiter>آرزوها موجب پژمردن دل مي شوند.<delimiter>فرزانه جهان را مشاهده مي كند<delimiter>و به ديد دروني خويش اعتماد مي كند.<delimiter>او اجازه مي دهد اتفاقات آن طور كه بايد رخ دهند.<delimiter>قلب او همچون آسمان باز و گسترده است.
<h1>13</h1>
موفقيت به اندازه ي شكست خطرناك است.<delimiter>آرزو به اندازه ي ترس تو خالي است.<delimiter>اين كه موفقيت به اندازه ي شكست خطرناك است يعني چه؟<delimiter>چه از پله هاي نردبان بالا رويد يا از آن پايين آييد،<delimiter>موقعيت شما متزلزل است.<delimiter>هنگامي كه با دو پاي خود روي زمين ايستاده ايد،<delimiter>مي توانيد هميشه تعادلتان را حفظ كنيد.<delimiter>اين كه آرزو به اندازه ترس توخالي است يعني چه؟<delimiter>ترس و آرزو هر دو سايه اند؛<delimiter>آن ها از افكار ما به وجود مي آيند.<delimiter>وقتي خود را به صورتِ خود نمي بينيم،<delimiter>چيزي براي ترسيدن و جود ندارد.<delimiter>دنيا را به صورت خودتان ببينيد.<delimiter>به چيزها همانطور كه هستند اعتماد كنيد.<delimiter>جهان را چون خودتان دوست بداريد<delimiter>سپس مي توانيد آن طور كه بايد مراقب همه چيز باشيد.
<h1>14</h1>
نگاه كنيد و نمي توانيد آن را بيابيد.<delimiter>گوش كنيد و نمي توانيد آن را بشنويد.<delimiter>سعي كنيد و نمي توانيد به آن دست يابيد.<delimiter>بالا ؛ آن واضح نيست.<delimiter>پايين ؛ آن تاريك نيست.<delimiter>يكپارچه، بي نام،<delimiter>به مأواي هيچ باز مي گردد؛<delimiter>جايي كه همه شكل ها را در بر مي گيرد،<delimiter>شكلِ بي شكل،<delimiter>ظريف، ماوراي درك.<delimiter>به آن نزديك شويد و آغازي ندارد.<delimiter>آن را دنبال كنيد و پاياني ندارد.<delimiter>نمي توانيد آن را بشناسيد<delimiter>ولي با سادگي در زندگي خود مي توانيد آن شويد.<delimiter>بدانيد از كجا آمده ايد؛<delimiter>اين عصاره ي خرد است.
<h1>15</h1>
فرزانگان كهن كامل و دقيق بودند.<delimiter>خرد آن ها دست نيافتني بود.<delimiter>كلمات از بيان آن عاجزند؛<delimiter>آن چه مي توان بيان كرد تنها ظاهر آن هاست.<delimiter>آن ها مراقب بودند؛<delimiter>درست مانند كسي كه از رودخانه اي يخ زده مي گذرد.<delimiter>هوشيار؛ همانند جنگجويي كه در قلمرو دشمن است.<delimiter>با ادب همچون يك ميهمان.<delimiter>جاري همچون يخ در حال آب شدن.<delimiter>شكل پذير چون تكه اي چوب.<delimiter>پذيرا همچون دره ها.<delimiter>زلال همچون آب.<delimiter>آيا براي انتظار كشيدن شكيباييد<delimiter>تا زماني كه گلتان ته نشين شود و تنها آب زلال باقي بماند؟<delimiter>آيا مي توانيد بي حركت باقي بمانيد<delimiter>تا زماني كه عمل مناسب خود به خود رخ دهد؟<delimiter>فرزانه در جستجوي رضايت خاطر نيست.<delimiter>نه در جستجوست، نه انتظار مي كشد.<delimiter>او حاضر است؛ آماده براي خوش آمد گويي به هرچيز.
<h1>16</h1>
ذهن خود را از همه ي افكار خالي كنيد.<delimiter>اجازه دهيد دلتان آرامش يابد.<delimiter>نا آرامي موجودات را مشاهده كنيد<delimiter>و در بازگشت آن ها دقيق شويد.<delimiter>هر موجودي در اين جهان<delimiter>به مأواي مشترك باز مي گردد.<delimiter>بازگشت به اين مأوا آرامش يافتان است.<delimiter>اگر اين مأوا را نمي شناسيد،<delimiter>در اندوه و سردر گمي به اين طرف و آن طرف مي خوريد.<delimiter>اگر بدانيد از كجا امده ايد،<delimiter>ظرفيت تحملتان به طور طبيعي بالا مي رود.<delimiter>بي نياز، سرگرم،<delimiter>مهربان همچون مادرِ بزرگ<delimiter>و باشكوه همچون پادشاهان مي شويد.<delimiter>غرق در حيرتِ تائو<delimiter>از آن چه زندگي برايتان به ارمغان مي آورد خوشنوديد<delimiter>و چون مرگ فرا رسد، آماده.
<h1>17</h1>
هنگامي كه فرزانه حكومت مي كند،<delimiter>مردم به ندرت متوجه وجودش مي شوند.<delimiter>پس از فرزانه بهترين حاكم، رهبري است كه دوستش دارند.<delimiter>پس از او فرمانروايي كه از او مي ترسند<delimiter>و بدترين، كسي است كه او را خوار مي شمارند.<delimiter>اگر به مردم اعتماد نكنيد،<delimiter>آن ها را غير قابل اعتماد مي سازيد.<delimiter>فرزانه سخن نمي گويد، عمل مي كند.<delimiter>وقتي كارش به انجام مي رسد،<delimiter>مردم مي گويند: " چه جالب، ما خود آن را انجام داده ايم! "
<h1>18</h1>
وقتي تائو فراموش مي شود،<delimiter>خوبي و زهد پديدار مي شود.<delimiter>وقتي هوش طبيعي بدن از بين مي رود،<delimiter>دانش و زيركي پديد مي آيد.<delimiter>وقتي كشور دچار آشوب مي شود،<delimiter>ميهن پرستي رونق مي گيرد.
<h1>19</h1>
تقدس و خرد را فراموش كنيد<delimiter>و مردم هزار بار شادتر خواهند بود.<delimiter>عدل و اخلاقيات را فراموش كنيد<delimiter>و مردم تنها آن چه درست است را انجام مي دهند.<delimiter>سود و صنعت را فراموش كنيد<delimiter>و ديگر دزدي وجود نخواهد داشت.<delimiter>اگر اين سه كافي نيستند،<delimiter>در مركز دايره باقي بمانيد<delimiter>و اجازه دهيد همه چير به دور خود بگردد.
<h1>20</h1>
فكر كردن را متوقف كن و مشكلاتت پايان مي يابد.<delimiter>چه تفاوتي ميان بله و نه وجود دارد؟<delimiter>چه تفاوتي ميان شكست و پيروزي وجود دارد؟<delimiter>آيا تو هم بايد آن چه ديگران مهم مي دانند، مهم بداني<delimiter>و آن چه آن ها دوست ندارند، دوست نداشته باشي؟<delimiter>چه مسخره!<delimiter>ديگران بسيار هيجان زده اند،<delimiter>گويي در حال رژه رفتن اند.<delimiter>فقط من اهميتي نمي دهم،<delimiter>فقط من نظري ندارم،<delimiter>همانند نوزادي كه هنوز نمي تواند لحظه اي لبخند بزند.<delimiter>ديگران آن چه نياز دارند را مالك اند،<delimiter>فقط من هستم كه چيزي ندارم،<delimiter>فقط من هستم كه آواره ام؛<delimiter>همانند كسي كه خانه اي ندارد.<delimiter>من به يك احمق مي مانم كه ذهنش به تمامي خالي است.<delimiter>ديگران مي درخشند،<delimiter>فقط من نوري ندارم.<delimiter>ديگران باهوشند،<delimiter>فقط من گنگ هستم.<delimiter>ديگران هدفي دارند،<delimiter>فقط من نمي دانم.<delimiter>من همانند موجي در اقيانوس سرگردانم<delimiter>و در بي هدف به باد مي مانم.<delimiter>من با مردم عادي تفاوت دارم؛<delimiter>من از سينه مادرِ بزرگ شير مي نوشم.
<h1>21</h1>
فرزانه هميشه ذهنش را با تائو هماهنگ و يگانه مي سازد؛<delimiter>اين چيزي است كه به او نور مي بخشد.<delimiter>تائو غير قابل درك است.<delimiter>او چگونه مي تواند ذهنش را با آن هماهنگ و يگانه سازد؟<delimiter>با نچسبيدن به هيچ ايده اي.<delimiter>تائو تاريك و بي پايان است.<delimiter>چگونه مي توان از آن نور گرفت؟<delimiter>با اجازه دادن به آن تا وارد شود.<delimiter>از آنجايي كه تائو قبل از زمان و فضا وجود داشت،<delimiter>ماوراي هستي و نيستي است.<delimiter>چگونه اين نكته را درك مي كنم؟<delimiter>به درون خود مي نگرم و آن را مي بينم.
<h1>22</h1>
اگر مي خواهيد يكپارچه باشيد،<delimiter>قطعه قطعه شويد.<delimiter>اگر مي خواهيد صاف باشيد،<delimiter>خميده شويد.<delimiter>اگر مي خواههيد پر باشيد،<delimiter>خالي شويد.<delimiter>اگر مي خواهيد رستاخيز يابيد،<delimiter>بميريد.<delimiter>اگر مي خواهيد همه چيز از آن شما باشد،<delimiter>هيچ نخواهيد.<delimiter>فرزانه با استقرار در تائو،<delimiter>به الگويي براي ديگران تبديل مي شود.<delimiter>چون خود را نمي نمايد،<delimiter>ديگران نورش را مي بينند.<delimiter>چون چيزي براي ثابت كردن ندارد،<delimiter>ديگران به گفتارش اعتماد مي كنند.<delimiter>چون نمي داند كيست،<delimiter>ديگران خود را در او مي شناسند.<delimiter>چون هدفي در ذهن ندارد،<delimiter>در هر چه مي كند موفق است.<delimiter>هنگامي كه فرزانگان كهن مي گفتند:<delimiter>" اگر مي خواهيد همه چيز از آن شما باشد،<delimiter>هيچ نخواهيد "،<delimiter>سخناني بي معنا بر زبان نمي راندند.<delimiter>تنها با زندگي در تائو<delimiter>مي توانيد حقيقتِ خود باشيد.
<h1>23</h1>
خود را به طور كامل ابراز كنيد،<delimiter>سپس آرام و خاموش باقي بمانيد؛<delimiter>همانند نيرو هاي طبيعي.<delimiter>هنگامي كه باد مي ورزد، فقط باد مي ورزد.<delimiter>هنگامي كه باران مي بارد، فقط باران مي بارد.<delimiter>هنگامي كه ابر ها كنار مي روند، خورشيد مي تابد.<delimiter>اگر خود را به روي تائو باز كنيد،<delimiter>با تائو يكي مي شويد<delimiter>و آن در وجودتان جاي مي گيرد.<delimiter>اگر خود را به روي بصيرت باز كنيد،<delimiter>با بصيرت يكي مي شويد<delimiter>و آن در وجودتان جاري مي شود.<delimiter>اگر خود را به روي شكست باز كنيد،<delimiter>با شكست يكي مي شويد<delimiter>و آن را مي پذيريد.<delimiter>خود را به روي تائو باز كنيد<delimiter>سپس به عكس العمل هاي طبيعي خود اعتماد كنيد<delimiter>و هر چيز در جاي خود قرار مي گيرد.
<h1>24</h1>
كسي كه روي انگشتانش مي ايستد<delimiter>نمي تواند تعادلش را حفظ كند.<delimiter>كسي كه عجله مي كند<delimiter>نمي تواند خيلي پيش رود.<delimiter>كسي كه سعي در درخشيدن مي كند<delimiter>نور وجودش را خاموش مي كند.<delimiter>كسي كه خود را بزرگ مي داند<delimiter>نمي تواند بداند به واقع كيست.<delimiter>كسي كه بر ديگران فرمان مي راند<delimiter>نمي تواند بر وجود خويش فاتح شود.<delimiter>كسي كه به كارش مي چسبد<delimiter>چيزي كه ديري بپايد، خلق نمي كند.<delimiter>اگر مي خواهيد با تائو در همانگي قرار گيريد،<delimiter>كار خود را بكنيد و سپس همه چيز را رها كنيد.
<h1>25</h1>
قبل از تولد جهان<delimiter>چيزي بي شكل و كامل وجود داشت.<delimiter>آن آرام است؛ خالي،<delimiter>تنها، تغيير ناپذير،<delimiter>بي نهايت، حاضرِ ابدي؛<delimiter>مادرِ جهان است.<delimiter>چون نام بهتري برايش نمي يابم،<delimiter>آن را تائو مي نامم.<delimiter>در هر چيز جاري است؛<delimiter>بيرون و درون<delimiter>و به منبع اصلي باز مي گردد.<delimiter>تائو پهناور است.<delimiter>جهان پهناور است.<delimiter>زمين پهناور است.<delimiter>انسان پهناور است.<delimiter>اين چهار قدرت بزرگ هستي است.<delimiter>انسان از زمين پيروي مي كند.<delimiter>زمين از جهان پيروي مي كند.<delimiter>جهان از تائو پيروي مي كند.<delimiter>تائو از خود پيروي مي كند.
<h1>26</h1>
سنگين ريشه سبك است.<delimiter>ثبات منبع حركت است.<delimiter>فرزانه هر روز در سفر است<delimiter>بدون اينكه خانه اش را ترك كند.<delimiter>هر چه قدر مناظر مقابلش با شكوه باشند<delimiter>به آرامش او خدشه اي وارد نمي سازد.<delimiter>اگر در وجودتان تزلزلي ايجاد شود،<delimiter>ارتباط با ريشه ي خود را از دست مي دهيد.<delimiter>اگر اجازه دهيد ناآرامي به وجودتان رخنه كند،<delimiter>ارتباط با اصل خود را از دست مي دهيد.
<h1>27</h1>
يك مسافر خوب هيچ نقشه ي از قبل طراحي شده اي ندارد<delimiter>و براي رسيدن به مقصد خاصي سفر نمي كند.<delimiter>يك هنرمند خوب به حس شهود خود اجازه مي دهد<delimiter>تا او را به آن جا كه مي خواهد راهنمايي كند.<delimiter>يك دانشمند خوب رها از نظريه هاي مختلف<delimiter>ذهن خود را به روي آن چه وجود دارد باز مي گذارد.<delimiter>فرزانه در دسترس همه ي مردم است<delimiter>و به هيچ كس نه نمي گويد.<delimiter>او آماده است تا از هر موقعيتي استفاده كند<delimiter>و هيچ چيز را به هدر نمي دهد.<delimiter>اين يعني تجسمِ نور بودن.<delimiter>انسان خوب كسي نيست جز آموزگاري براي انسان بد.<delimiter>انسان بد كسي نيست جز چالشي براي انسان خوب.<delimiter>اگر اين را درك نكنيد، به حتم راه را گم مي كنيد؛<delimiter>اگر چه بسيار باهوش باشيد.<delimiter>اين رازِ بزرگ است.
<h1>28</h1>
نيروي مذكر را بشناسيد<delimiter>ولي ارتباط خود را با انرژي مونث از دست ندهيد.<delimiter>جهان را با آغوش باز بپذيريد.<delimiter>اگر جهان را اين گونه بپذيريد،<delimiter>تائو هرگز شما را ترك نمي كند<delimiter>و شما چون كودكي كوچك خواهيد بود.<delimiter>سفيد را بشناسيد<delimiter>ولي سياه را هم ناديده نگيريد.<delimiter>الگويي براي جهانيان باشيد.<delimiter>اگر الگويي براي همگان باشيد،<delimiter>تائو در وجودتان تقويت مي شود.<delimiter>و چيزي وجود نخواهد داشت كه ازعهده اش بر نياييد.<delimiter>حالات شخصي خود را بشناسيد<delimiter>و در عين حال از حالات اجتماعي غافل نشويد.<delimiter>جهان را آن گونه كه هست بپذيريد.<delimiter>اگر جهان را بپذيريد،<delimiter>تائو در وجودتان خواهد درخشيد<delimiter>و به خودِ اوليه يِ خويش باز مي گرديد.<delimiter>هستي از نيستي به وجود آمده است.<delimiter>همانند ظرفي چوبي كه از قطعه اي چوب ساخته شده است.<delimiter>فرزانه ظرف چوبي را مي شناسد<delimiter>ولي در عين حال از قطعه اوليه چوب نيز غافل نيست؛<delimiter>به اين ترتيب او مي تواند همه چيز را به كار گيرد.
<h1>29</h1>
آيا مي خواهيد جهان را بهبود ببخشيد؟<delimiter>فكر نمي كنم چنين كاري عملي باشد.<delimiter>جهان مقدس است.<delimiter>نمي توان آن را بهبود بخشيد.<delimiter>اگر سعي در اين كار داشته باشيد،<delimiter>آن را خراب خواهيد كرد.<delimiter>اگر با آن همانند يك شئ برخورد كنيد،<delimiter>آن را از دست خواهيد داد.<delimiter>زماني جلوتر از ديگران هستيد،<delimiter>زماني عقب تر.<delimiter>زماني در حركتيد،<delimiter>زماني در حال استراحت.<delimiter>زماني قوي و نيرومنديد،<delimiter>زماني خسته و بي حال.<delimiter>زماني از امنيت بر خورداريد<delimiter>و زماني در خطريد.<delimiter>فرزانه هر چيز را آن طور كه هست مي بيند،<delimiter>بدون تلاش براي تسلط بر آن.<delimiter>او اجازه مي دهد هر چيز سير طبيعي اش را طي كند<delimiter>و در مركز دايره باقي مي ماند.
<h1>30</h1>
هركه در حكومت به مردم، به تائو اعتماد كند<delimiter>سعي در تحميل چيزي نخواهد داشت.<delimiter>چنين كسي تلاش نمي كند دشمنان را با نيروي نظامي شكست دهد.<delimiter>هر عملي، عكس العملي دارد.<delimiter>خشونت حتي با نيت خوب<delimiter>هميشه به كننده اش باز مي گردد.<delimiter>قرزانه كار خود را به پايان مي رساند<delimiter>و متوقف مي شود.<delimiter>او مي داند كه جهان هميشه از كنترل خارج است.<delimiter>سعي در تسلط بر اوضاع<delimiter>مخالف جريان تائو شنا كردن است.<delimiter>فرزانه به خود ايمان دارد<delimiter>پس تلاش نمي كند تا خوشنودي ديگران را بدست آورد.<delimiter>چون از خود خوشنود است<delimiter>نيازي به تائيد ديگران ندارد.<delimiter>چون خود را پذيرفته است،<delimiter>تمام دنيا او را مي پذيرند.
<h1>31</h1>
ابزار نظامي، ابزار خشونت است.<delimiter>فرزانه از خشونت پرهيز مي كند.<delimiter>ابزار نظامي ابزار ترس است؛<delimiter>فرزانه هرگز آن را بكار نمي برد؛<delimiter>مگر در زمان اضطراري<delimiter>و در صورت اجبار با كمال بي ميلي<delimiter>آن را به كار مي گيرد.<delimiter>صلح و دوستي والاترين ارزش است.<delimiter>اگر در صلح و دوستي خللي پيدا شود<delimiter>او چگونه مي تواند خوشنود باقي بماند؟<delimiter>دشمنان او ديوها نيستند،<delimiter>بلكه انسان هايي هستند همانند او.<delimiter>او در آرزوي نابود شدن آن ها نيست<delimiter>و هنگام پيروزي جشن نمي گيرد.<delimiter>او چگونه مي تواند هنگام پيروزي<delimiter>و كشتن انسان ها به جشن و شادي بپردازد؟<delimiter>با شجاعت به ميدان نبرد وارد شويد؛<delimiter>شجاعتي همراه با غم و شفقت؛<delimiter>گويي در مراسم تشييع جنازه شركت مي كند.
<h1>32</h1>
تائو را نتوان فهميد؛<delimiter>از الكترون هم كوچكتر است،<delimiter>ولي كهكشان هاي بي شمار در آن جاي دارند.<delimiter>اگر مردان و زنان قدرتمند<delimiter>مي توانستند در تائو متمركز شوند،<delimiter>همه چيز در هماهنگي كامل به سر مي برد.<delimiter>در اين صورت دنيا به بهشت تبديل مي شد،<delimiter>همگي در صلح و آرامش به سر مي بردند<delimiter>و قوانين در قلبشان حك مي شد.<delimiter>وقتي نام و شكل داريد،<delimiter>بدانيد كه موقتي اند.<delimiter>وقتي رسم و سنتي داريد<delimiter>بدانيد عمل كردن به آن ها را كجا پايان دهيد.<delimiter>با دانستن اين كه كجا بايد متوقف شويد<delimiter>مي توانيد از هر خطري جلوگيري كنيد.<delimiter>همه چيز در تائو پايان مي پذيرد،<delimiter>همان طور كه رودخانه ها به دريا منتهي مي شوند.
<h1>33</h1>
شناخت ديگران هوش و آگاهي است،<delimiter>شناخت خوب خرد ناب است.<delimiter>تسلط بر ديگران قدرت است،<delimiter>تسلط بر خود قدرت حقيقي است.<delimiter>اگر اعتقاد داشته باشيد كه به اندازه كافي داريد،<delimiter>ثروتمند واقعي هستيد.<delimiter>اگر در مركز باقي بمانيد<delimiter>و با تمام وجو مرگ را به ياد داشته باشيد،<delimiter>بقاي جاودان مي يابيد.
<h1>34</h1>
تائو همه جا جاري است.<delimiter>همه چيز از تائو به وجود مي آيد،<delimiter>با اين ها تائو آن ها را خلق نمي كند.<delimiter>تائو خود را به آن چه انجام مي دهد مي ريزد،<delimiter>ولي هيچ ادعايي ندارد؛<delimiter>دنياهاي بي شمار را زندگي مي بخشد،<delimiter>ولي وابستگي به آن ها ندارد.<delimiter>از آن جايي كه به همه چيز آميخته<delimiter>و در دل هر چيز نهان است،<delimiter>مي توان آن را فروتن ناميد.<delimiter>از آن جايي كه همه چيز در تائو نابود و ناپديد مي شود<delimiter>و تنها تائو باقي مي ماند،<delimiter>مي توان آن را والا ناميد.<delimiter>تائو از بزرگي خود بي خبر است؛<delimiter>پس در حقيقت بزرگ است.
<h1>35</h1>
او كه در تائو تمركز يافته<delimiter>مي تواند هو كجا كه دوست دارد برود،<delimiter>بي آن كه خطري تهديدش كند.<delimiter>او هماهنگي كائنات را درك مي كند،<delimiter>حتي هنگام درد و اندوه<delimiter>زيرا آرامش راستين را در دلش يافته است.<delimiter>لذت موسيقي يا بوي خوش غذا<delimiter>ممكن است شما را از آن چه مي كنيد باز دارد<delimiter>در حالي كه كلام تائو<delimiter>يكنواخت و بي مزه به نظر مي رسد.<delimiter>هنگامي كه جستجو مي كنيد، نمي يابيدش.<delimiter>هنگامي كه گوش فرا مي دهيد، نمي شنيدش.<delimiter>وقي به كارش مي گيريد، تمام ناشدني است.
<h1>36</h1>
اگر مي خواهيد چيزي كوچكتر شود،<delimiter>اجازه دهيد خوب گسترده شود.<delimiter>اگر مي خواهيد از چيزي رها شويد،<delimiter>ابتدا اجازه دهيد شكوفا شود.<delimiter>اگر مي خواهيد چيزي را بدست آوريد،<delimiter>ابتدا آن را ببخشيد.<delimiter>اين درك ظريفي از قانون هستي است.<delimiter>نرم بر سخت غلبه مي كند.<delimiter>آرام بر سريع پيروز مي شود.<delimiter>اجازه دهيد آن چه مي كنيد پنهان باقي بماند<delimiter>و تنها نتيجه را به ديگران نمايش دهيد.
<h1>37</h1>
تائو هرگز عملي انجام نمي دهد،<delimiter>ولي همه چيز از طريق آن انجام مي شود.<delimiter>اگر مردان و زنان قدرتمند<delimiter>مي توانستند خود را در آن متمركز كنند،<delimiter>دنيا خود به خود متحول مي شد<delimiter>و به آهنگِ طبيعي خود باز مي گشت،<delimiter>مردم به زندگي ساده و روزمره خود راضي مي شدند<delimiter>و از هر آرزويي آزاد و رها بودند.<delimiter>وقتي آرزويي نباشد،<delimiter>همه چيز در صلح و آرامش است.
<h1>38</h1>
فرزانه تلاش نمي كند قدرتمند شود؛<delimiter>بنابراين قدرتمند حقيقي است.<delimiter>انسان عادي در تلاش براي رسيدن به قدرت است؛<delimiter>بنابراين هرگز قدرت كافي بدست نمي آورد.<delimiter>فرزانه هيچ نمي كند،<delimiter>با اين وجود چيزي ناتمام باقي نمي گذارد.<delimiter>انسان عادي هميشه مشغول كارهاي مختلف است،<delimiter>با اين وجود كارهاي ناتمام زيادي دارد.<delimiter>انسان مهربان عمل مي كند،<delimiter>و چيزي ناتمام باقي مي ماند.<delimiter>انسان عادل عمل مي كند<delimiter>و بسياري چيزهاي ناتمام باقي مي مانند.<delimiter>اخلاق گرا عمل مي كند<delimiter>و هنگامي كه كاري از پيش نمي برد<delimiter>آستين بالا مي زند و از زور استفاده مي كند.<delimiter>وقتي تائو گم مي شود، خوبي پديدار مي شود.<delimiter>وقتي خوبي گم مي شود، اخلاقيات پديد مي آيند.<delimiter>وقتي اخلاقيات گم مي شوند، آداب و رسوم جايگزين مي شود.<delimiter>آداب و رسوب مختلف پوسته ايمان است<delimiter>و شروع آشوب و بي نظمي.<delimiter>فرزانه به عمق توجه مي كند نه به سطح،<delimiter>به ميوه نه به گل،<delimiter>او از خود كاري نمي كند،<delimiter>در واقعيت تمركز يافته<delimiter>و خيالات باطلش از ميان رفته است.
<h1>39</h1>
<delimiter>
<h1>40</h1>
حركت تائو به سوي بازگشت است.<delimiter>طريق تائو تسليم است.<delimiter>همه چيز از هستي متولد مي شود<delimiter>و هستي از نيستي.
<h1>41</h1>
وقتي مردي برتر درباره تائو مي شنود،<delimiter>بي درنگ جلوه گاه تائو مي شود.<delimiter>وقتي مردي متوسط درباره تائو مي شنود،<delimiter>نيمي از آن را باور مي كند و درباره نيم ديگر ترديد مي كند.<delimiter>وقتي ديوانه اي درباره تائو مي شنود،<delimiter>با صداي بلند مي خندد.<delimiter>اگر اين خنده نبود،<delimiter>تائويي وجود نداشت.<delimiter>راهي كه به نور مي انجامد به نظر تاريك مي آيد.<delimiter>راهي كه به جلو مي رود به نظر مي رسد به عقب باز مي گردد.<delimiter>راه مستقيم طولاني به نظر مي آيد.<delimiter>قدرت حقيقي ضعف به نظر مي آيد.<delimiter>خلوص ناب كدر به نظر مي آيد.<delimiter>ثبات واقعي تغيير به نظر مي آيد.<delimiter>وضوح راستين گنگي به نظر مي آيد.<delimiter>والاترين هنر ساده به نظر مي آيد.<delimiter>عشق راستين بي تفاوتي به نظر مي آيد.<delimiter>خرد ناب كودكي به نظر مي آيد.<delimiter>تائو را نمي توان جايي يافت،<delimiter>با اين وجود همه چيز در آن كامل مي شود و از آن قوت مي يابد.
<h1>42</h1>
يك از تائو متولد مي شود.<delimiter>دو از يك به وجود مي آيد.<delimiter>سه از دو زاده مي شود<delimiter>و همه چيز از سه به وجود مي آيند.<delimiter>آن چه وجود دارد پشت به نيروي مونث دارد<delimiter>و رو به نيروي مذكر.<delimiter>وقتي نيروي مونث و مذكر تركيب مي شوند،<delimiter>همه چيز در هماهنگي آرامش مي يابد.<delimiter>انسان هاي عادي تنهايي را دوست ندارند<delimiter>در حالي كه فرزانه تنهايي را به كار مي گيرد.<delimiter>او در تنهايي درك مي كند<delimiter>كه با هستي يگانه است.
<h1>43</h1>
ظريف ترين چيز در جهان<delimiter>بر سخت ترين غلبه مي كند.<delimiter>اين ارزش بي عملي را مي نمايد.<delimiter>آموزش بدون كلام<delimiter>و انجام دادن بدون عمل،<delimiter>شيوه ي فرزانه است.
<h1>44</h1>
شهرت يا صداقت؛ كدام يك مهم تر است؟<delimiter>ثروت يا شادي؛ كدام يك ارزشمند تر است؟<delimiter>موفقيت يا شكست؛ كدام يك مخرب تر است؟<delimiter>اگر براي خوشنودي به ديگران وابسته باشيد،<delimiter>هرگز خوشنودِ حقيقي نخواهيد بود.<delimiter>اگر شادي شما به پول و ثروت وابسته باشد،<delimiter>هرگز با خود شاد نخواهيد بود.<delimiter>از آن چه داريد راضي باشيد<delimiter>و زندگي را همان گونه كه هست جشن بگيريد.<delimiter>وقتي درك كنيد هيچ كاستي و نقصي وجود ندارد،<delimiter>كل دنيا متعلق به شما خواهد بود.
<h1>45</h1>
كمال واقعي به نظر نقص مي آيد،<delimiter>ولي در عين حال در خود كامل است.<delimiter>پُري واقعي خلأ به نظر مي آيد.<delimiter>ولي در عين حال پر است.<delimiter>صافي واقعي كج به نظر مي آيد.<delimiter>خرد ناب حماقت به نظر مي آيد.<delimiter>هنر راستين بي هنري به نظر مي آيد.<delimiter>فرزانه اجازه مي دهد آن چه بايد رخ دهد.<delimiter>او به رخدادها آن طور كه مي آيند شكل مي دهد.<delimiter>او از راه قدم بيرون مي نهد<delimiter>و اجازه مي دهد تائو خود سخن بگويد.
<h1>46</h1>
وقتي كشوري در هماهنگي با تائو است،<delimiter>كارخانه هاي آن ماشين هاي باروري و كشاورزي مي سازند.<delimiter>وقتي كشوري راه خلاف تائو مي پويد،<delimiter>ابزار و ادوات جنگي در حومه ي شهرها انبار مي شوند.<delimiter>توهمي بالاتر از ترس وجود ندارد<delimiter>و اشتباهي بزرگتر از آماده شدن براي دفاع ازخود<delimiter>بد شانسي اي بد تر از دشمن داشتن نيست.<delimiter>هر كه بتواند در ميان ترس هاي خود به مشاهده آن چه رخ مي دهد بپردازد،<delimiter>هميشه در امان خواهد بود.
<h1>47</h1>
بدون باز كردن درب خانه تان<delimiter>مي توانيد دلتان را به روي جهان باز كنيد.<delimiter>بدون نگاه كردن از پنجره خانه تان<delimiter>مي توانيد جوهره تائو را بشناسيد.<delimiter>هرچه بيشتر بدانيد،<delimiter>كمتر درك مي كنيد.<delimiter>فرزانه بدون ترك كردن جايي به مقصد مي رسد،<delimiter>بدون نگاه كردن نور را مي بيند.<delimiter>و بدون انجام دادن كاري آن چه لازم است بدست مي آورد.
<h1>48</h1>
در جستجوي دانش<delimiter>هر روز چيزي به شما اضافه مي شود.<delimiter>در تجربه ي تائو،<delimiter>هر روز چيزي از شما كم مي شود<delimiter>و كمتر و كمتر احتياج پيدا مي كنيد تا كارها را با زور به انجام برسانيد.<delimiter>و در نهايت به بي عملي مي رسيد،<delimiter>هنگامي كه هيچ نمي كنيد،<delimiter>چيزي ناتمام باقي نمي ماند.<delimiter>با اجازه دادن به رخدادها، همان گونه كه رخ مي دهند<delimiter>و دخالت نكردن در جريان روي دادنشان،<delimiter>فرزانگي پديدار مي شود.
<h1>49</h1>
فرزانه ذهني از خود ندارد،<delimiter>او با ذهن مردم كار مي كند.<delimiter>او با كساني كه خوبند، خوب است<delimiter>و همچنين با كساني كه خوب نيستند نيز خوب است.<delimiter>اين خوبي واقعي است.<delimiter>او به كساني كه قابل اعتمادند، اعتماد مي كند<delimiter>و به كساني كه قابل اعتماد نيستند نيز اعتماد مي كند.<delimiter>اين اعتماد راستين است.<delimiter>ذهن فرزانه چون فضا پهناور و گسترده است.<delimiter>ديگران او را درك نمي كنند.<delimiter>آن ها به او مي نگرند و انتظار مي كشند.<delimiter>او با ديگران چون فرزندانش برخورد مي كند.
<h1>50</h1>
فرزانه تسليم آن چيزي است كه لحظه ي حال براي او به ارمغان مي آورد.<delimiter>او مي داند كه بالاخره خواهد مرد<delimiter>و به هيچ چيز وابستگي ندارد.<delimiter>توهمي در ذهنش وجود ندارد<delimiter>و مقاومتي در بدنش نيست.<delimiter>او درباره ي عملش فكر نمي كند؛<delimiter>اعمال او از مركز وجودش جاري مي شوند.<delimiter>به گذشته اش نچسبيده،<delimiter>پس هر لحظه براي مرگ آماده است؛<delimiter>همانطور كه ديگران پس از يك روز كاري سخت<delimiter>براي خواب آماده اند.
<h1>51</h1>
هر موجودي در هستي<delimiter>جلوه اي از تائو است.<delimiter>موجودات در ناآگاهي ولي آزاد و كامل<delimiter>كالبدي مادي مي گيرند و به وجود مي آيند.<delimiter>به همين دليل هر موجودي<delimiter>ناخودآگاه تائو را بزرگ مي شمارد.<delimiter>موجودات از تائو تولد مي يابند.<delimiter>تائو آن ها را تغذيه و نگهداري مي كند،<delimiter>مراقب آن هاست و از آن ها حمايت مي كند<delimiter>و دوباره آن ها را به خود باز مي گرداند.<delimiter>آفريدن بدون احساس مالكيت،<delimiter>عمل كردن بدون انتظار<delimiter>و راهنمايي بدون دخالت<delimiter>از خصوصيات تائوست.<delimiter>به عمين دليل عشقِ تائو<delimiter>در طبيعتِ همه چيز است.
<h1>52</h1>
در ابتدا فقط تائو بود.<delimiter>تمام چيزهاي ديگر از آن به وجود آمدند<delimiter>و دوباره به آن باز مي گردند.<delimiter>براي يافتن ريشه ها<delimiter>در جلوه ها جستجو كنيد.<delimiter>وقتي كودك را بشناسيد<delimiter>و مادرش را بيابيد<delimiter>از غم و اندوه رها مي شويد.<delimiter>اگر ذهن خود را با قضاوت هاي مختلف بسته نگاه داريد<delimiter>و آن را از آرزوها پر كنيد<delimiter>دلي نا آرام خواهيد داشت.<delimiter>اگر ذهن خود را از قضاوت هاي مختلف آزاد نگاه داريد<delimiter>و از حواس خود پيروي نكنيد<delimiter>دلتان آرامش خواهد يافت.<delimiter>ديدن در تاريكي بصيرت است.<delimiter>دانستن اين كه چگونه تسليم باشيد، قدرت است.<delimiter>نور وجود خود را به كار گيريد<delimiter>و به منبع نور باز گرديد؛<delimiter>اين تجربه ي جاودانگي است.
<h1>53</h1>
راهِ بزرگ ساده و گسترده است،<delimiter>با اين وجود مردم راه هاي باريك را ترجيح مي دهند.<delimiter>آگاه باشيد چه زماني تعادلتان بر هم مي خورد.<delimiter>در تائو متمركز باقي بمانيد.<delimiter>وقتي ثروتمندان در رفاه اند،<delimiter>در حالي كه كشاورزان زمين هاي خود را از دست مي دهند؛<delimiter>وقتي دولتمردان بودجه هاي گزاف<delimiter>صرف ساز و كارهاي نظامي مي كنند؛<delimiter>وقتي طبقه ي بالا مصرف گرا و بي مسئوليت است<delimiter>و وقتي فقرا جايي براي تنظم خواهي از اين نابساماني ندارند؛<delimiter>اوضاع از هماهنگي با تائو به در آمده است.
<h1>54</h1>
هركه در تائو ريشه دارد،<delimiter>هرگز ريشه كن نمي شود.<delimiter>هركه تائو را در بر كشيده است،<delimiter>هرگز رها نخواهد شد.<delimiter>نام چنين كسي نسل پس از نسل با احترام برده مي شود.<delimiter>اجازه دهيد تائو در زندگي تان حضور يابد<delimiter>و به اين ترتيب اصالت يابيد.<delimiter>اجازه دهيد تائو در خانواده تان حضور يابد<delimiter>و خانواده تان شكوفا گردد.<delimiter>اجازه دهيد تائو در كشورتان رخ بنمايد<delimiter>و كشورتان نمونه اي خواهد بود براي كشور هاي ديگر جهان.<delimiter>اجازه دهيد تائو در جهان حاضر باشد<delimiter>و جهانيان در شادي و شور به پايكوبي مي پردازند.<delimiter>چگونه مي دانم اين حقيقت دارد؟<delimiter>با نگريستن به درون خويش.
<h1>55</h1>
او كه در هماهنگي با تائو است<delimiter>همچون كودكي نوزاده است؛<delimiter>استخوان هايش نرم و ماهيچه هايش ضعيف اند<delimiter>ولي نيروهاي حيات در او شديد و قدرتمند اند؛<delimiter>مي تواند تمام طول روز فرياد بكشد و گريه كند<delimiter>بدون اينكه صدايش خش دار و دورگه شود؛<delimiter>هماهنگي و يكپارچگي كامل در او كامل است.<delimiter>قدرت فرزانه چنين است.<delimiter>او اجازه مي دهد همه چيز بيايند و بروند؛<delimiter>بدون هرگونه تلاش و آرزويي.<delimiter>او هرگز در انتظار نتيجه نيست<delimiter>پس هرگز نااميد نمي شود.<delimiter>او هرگز نااميد نمي شود<delimiter>پس روحش هميشه جوان است.
<h1>56</h1>
آنان كه مي دانند، خاموش باقي مي مانند.<delimiter>آنان كه نمي دانند، سخن مي گويند.<delimiter>دهانت را ببند،<delimiter>حواست را ناديده بگير،<delimiter>زندگي ات را فراموش كن،<delimiter>گره هايت را باز كن،<delimiter>نگاهت را نرم و لطيف كن،<delimiter>و گرد و خاكت را بتكان؛<delimiter>اين هويت اصلي توست.<delimiter>چون تائو باش.<delimiter>نمي توان به تائو نزديك شد يا از آن دوري كرد،<delimiter>از آن سود برد يا به آن آسيبي وارد كرد،<delimiter>آن را گرامي داشت يا آبرويش را برد.<delimiter>تائو تسليم كامل است<delimiter>و به همين دليل ابدي است.
<h1>57</h1>
اگر مي خواهي رهبر بزرگي باشي،<delimiter>بايد ياد بگيري چگونه از تائو پيروي كني.<delimiter>تلاش براي تسلط را متوقف كن.<delimiter>نقشه هاي از قبل طراحي شده را به دور بريز.<delimiter>جهان، خود خويش را اداره مي كند.<delimiter>هرچه ممنوعيت ها بيشتر باشند<delimiter>پاكدامني و تقوا در جامعه كمتر خواهد بود.<delimiter>هرچه ابزار نظامي بيشتري انبار كنيد،<delimiter>كمتر در امنيت خواهيد بود.<delimiter>فرزانه مي گويد:<delimiter>" قانون را رها مي كنم<delimiter>و مردم با صداقت مي شوند.<delimiter>اقتصاد را رها مي كنم<delimiter>و مردم ثروتمند مي شوند.<delimiter>تمامي نقشه ها براي رفاه مردم را رها مي كنم<delimiter>و رفاه عمومي فراگير مي شود. "
<h1>58</h1>
اگر كشوري با شكيبايي اداره شود،<delimiter>آرامش و شرافت بر آن حكم فرما مي شود.<delimiter>اگر كشوري با سركوب اداره شود،<delimiter>اندوه و نيرنگ بر آن حكم فرما مي شوند.<delimiter>وقتي ميل به قدرت بر رأس امور است،<delimiter>هرچه ايده آل ها والاتر باشند، نتيجه اندك تر است.<delimiter>سعي كن مردم را خوشحال كني<delimiter>و به اين ترتيب اساس غم و اندوه ناپديد مي شود.<delimiter>فرزانه از اين كه الگوي خدمت است<delimiter>راضي و خوشنود است.<delimiter>در تحميل خواسته هاي خود تلاش نمي كند؛<delimiter>صريح و واضح است ولي نمي رنجاند؛<delimiter>رك و روراست و در عين حال انعطاف پذير؛<delimiter>فروزان و تابناك است ولي نورش چشم را نمي زند.
<h1>59</h1>
براي خوب اداره كردن يك كشور<delimiter>چيزي سودمند تر از ميانه روي نيست.<delimiter>نشانه انسان ميانه رو<delimiter>رهايي از ايده هاي شخصي است؛<delimiter>شكيبا چون آسمان،<delimiter>همه گير چون تابش خورشيد،<delimiter>استوار چون كوه،<delimiter>انعطاف پذير چون درختي در باد،<delimiter>هدفي در نظر ندارد<delimiter>و همه چيز را به كار مي گيرد.<delimiter>زندگي، خود راهش را مي يابد.<delimiter>براي فرزانه ناممكن وجود ندارد<delimiter>چون رها و آزاد است<delimiter>و به فكر رفاه ديگران؛<delimiter>همچون مادري كه از فرزندش مراقبت مي كند.
<h1>60</h1>
اداره ي كشوري بزرگ<delimiter>چون سرخ كردن ماهي اي كوچك است؛<delimiter>با دستكاري بيش از حد، به حتم كار را خراب مي كني،<delimiter>كشورت را در تائو متمركز كن<delimiter>و بدي ديگر قدرتي نخواهد داشت؛<delimiter>نه اين كه از ميان برود<delimiter>ولي به سادگي مي تواني از راهش به در آيي.<delimiter>بهانه اي به بدي براي مخالفت مده<delimiter>و بدي خود به خود از ميان مي رود.
<h1>61</h1>
وقتي كشوري قدرت به دست مي آورد<delimiter>همانند دريا مي شود؛<delimiter>همه ي جريان ها به سوي او سرازير مي شود.<delimiter>هر چه قدرت اين كشور بيشتر شود،<delimiter>بيشتر نيازمند تواضع و فروتني است<delimiter>فروتني يعني اعتماد به تائو<delimiter>و از ميان رفتن نياز به دفاع از خود.<delimiter>ملت بزرگ مانند مردي بزرگ است؛<delimiter>وقتي اشتباهي مرتكب مي شود، متوجه آن مي شود<delimiter>و آن را مي پذيرد.<delimiter>با پذيرش اشتباه، آن را اصلاح مي كند.<delimiter>كساني كه نقص هايشان را به او گوشزد مي كنند،<delimiter>آموزگاران مشفق خويش مي داند<delimiter>و دشمنانش را سايه ي خويش.<delimiter>اگر حكومتي در تائو متمركز شود،<delimiter>ملت خود را تغذيه كند<delimiter>و در امور ديگران دخالت نكند؛<delimiter>الگويي براي ديگر كشورها در سرتاسر دنيا خواهد بود.
<h1>62</h1>
تائو مركز هستي است.<delimiter>تائو گنجِ انسان نيك است<delimiter>و پناه انسان بد.<delimiter>افتخار با سخنان نيكو خريدني است،<delimiter>احترام با اعمال نيكو<delimiter>ولي تائو وراي هر ارزشي است<delimiter>كه هيچ كس نمي تواند آن را تصاحب كند.<delimiter>هنگامي كه رهبري جديد انتخاب مي شود،<delimiter>با ثروت و مهارت خود به او كمك نكنيد<delimiter>بلكه به او تائو را آموزش دهيد.<delimiter>چرا فرزانگان كهن تائو را گرامي مي داشتند؟<delimiter>زيرا در يگانگي با تائو<delimiter>با جستجو كردن، مي يابيد<delimiter>و هنگامي كه اشتباهي مرتكب مي شويد، بخشوده مي شويد؛<delimiter>به همين دليل همه تائو را دوست دارند.
<h1>63</h1>
در بي عملي عمل كنيد.<delimiter>بدون تلاش كار كنيد.<delimiter>كوچك را بزرگ شماريد<delimiter>و كم را زياد.<delimiter>با سخت هنگامي كه ساده است، رودررو شويد.<delimiter>كارهاي بزرگ را به قطعات كوچك تقسيم كنيد و سپس آن را به انجام برسانيد.<delimiter>وقتي فرزانه به مشكلي بر مي خورد،<delimiter>متوقف مي شود و خود را وقف مشكل مي كند.<delimiter>او به رفاه خود دلبسته نيست<delimiter>پس مشكلات براي او مشكل نيستند.
<h1>64</h1>
آن چه ريشه دارد آسان تغذيه مي شود،<delimiter>آن چه به تازگي رخ داده آسان اصلاح مي شود.<delimiter>آن چه خشك و سخت است آسان مي شكند.<delimiter>آن چه كوچك است آسان گسترده مي شود.<delimiter>از مشكلات قبل از روي دادنشان جلوگيري كنيد.<delimiter>به هر چيز قبل از به وجود آمدن نظم بدهيد.<delimiter>درخت كاج عظيم<delimiter>از بذري كوچك مي رويد<delimiter>و سفرِ هزار فرسنگي<delimiter>با يك گام آغاز مي شود.<delimiter>با عجله در عمل شكست مي خوريد.<delimiter>با سعي در فهميدن مسائل را از دست مي دهيد.<delimiter>با زور زدن براي تكميل كاري،<delimiter>آن چه به تقريب كامل بود را خراب مي كنيد.<delimiter>فرزانه با جازه دادن به روند طبيعي رخدادها<delimiter>اقدام مي كند.<delimiter>او در پايان به همان آرامي است كه در ابتداي كار.<delimiter>او هيچ ندارد<delimiter>پس چيزي را براي از دست دادن برايش وجود ندارد.<delimiter>آرزوي او رهايي از آرزوهاست.<delimiter>آن چه فرا مي گيرد رهايي از آرزوهاست.<delimiter>او به مردم يادآوري مي كند<delimiter>كه چه كسي بوده اند.<delimiter>براي او هيچ چيز به جز تائو اهميت ندارد<delimiter>پس مي تواند مراقب همه چيز باشد.
<h1>65</h1>
فرزانگان كهن<delimiter>سعي در آموزش مردم نداشتند<delimiter>كه با مهرباني به آن ها ندانستن را درس مي دادند.<delimiter>وقتي مردم فكر مي كنند كه جواب ها را مي دانند،<delimiter>راهنمايي كردنشان سخت است.<delimiter>وقتي مي دانند كه نمي دانند،<delimiter>مي توانند راهشان را بيابند.<delimiter>اگر مي خواهيد ياد بگيريد چگونه امور مختلف را اداره كنيد،<delimiter>از ثروتمند شدن يا زرنگ بودن پرهيز كنيد.<delimiter>ساده ترين الگو واضح ترين است.<delimiter>اگر به زندگي ساده و عادي راضي باشيد،<delimiter>مي توانيد راه را به ديگران نشان دهيد<delimiter>تا به طبيعت حقيقي خود باز گردند.
<h1>66</h1>
همه ي رودها به دريا مي ريزند<delimiter>زيرا دريا از آن ها فروتر است.<delimiter>فروتني به دريا قدرت مي بخشد.<delimiter>اگر مي خواهيد زندگي مردم را سامان ببخشيد،<delimiter>فروتر از آن ها قرار بگيريد.<delimiter>اگر مي خواهيد مردم را رهبري كنيد،<delimiter>ياد بگيريد چگونه از آن ها پيروي كنيد.<delimiter>فرزانه بالاتر از ديگران است<delimiter>در حالي كه كسي احساس كوچكي نمي كند.<delimiter>او جلوتر از ديگران است<delimiter>در حالي كه كسي احساس زير دست بودن نمي كند.<delimiter>دنيا از او سپاسگذار است.<delimiter>با كسي رقابت نمي كند<delimiter>و كسي نيز با او به رقابت نمي پردازد.
<h1>67</h1>
برخي مي گويند آموزش هاي من بي معني است.<delimiter>برخي ديگر آن را رفيع ولي غير عملي مي دانند<delimiter>ولي براي كساني كه به درون نگريسته اند،<delimiter>همين آموزش هاي بي معني، پر معني است<delimiter>و براي كساني كه به آن عمل مي كنند همين بلندي در عمق جانشان ريشه مي گيرد.<delimiter>من تنها سه چيز را آموزش مي دهم؛<delimiter>سادگي، شكيبايي و شفقت.<delimiter>اين سه گرانبهاترين گنج ها هستند.<delimiter>ساده در اعمال و افكار،<delimiter>به منبع وجود باز مي گرديد.<delimiter>شكيبا با دوستان و دشمنان هردو،<delimiter>با همه چيز هماهنگي مي يابيد.<delimiter>مهربان با خود<delimiter>به همه ي موجوداتِ جهان در صلح و آشتي خواهيد بود.
<h1>68</h1>
بهترين ورزشكار<delimiter>دوست دارد حريف مقابلش در بهترين وضعيت باشد.<delimiter>بهترين سردار<delimiter>به ذهن دشمنش رخنه مي كند.<delimiter>بهترين تاجر<delimiter>در خدمت همه ي اجتماع است.<delimiter>بهترين رهبر<delimiter>پيرو خواست مردم است.<delimiter>همه اين ها نشان از برتريِ رقابت نكردن دارد.<delimiter>نه اين كه دوست ندارند رقابت كنند<delimiter>كه با روحيه بازيگوشي رقابت مي كنند.<delimiter>درست همانند كودكان؛<delimiter>در هماهنگي با تائو
<h1>69</h1>
در ميان سرداران مثلثي هست مي گويد:<delimiter>" قبل از اولين حركت، بهتر است صبر كنيد و خوب اوضاع را برسي كنيد.<delimiter>قبل از يك متر پيشروي بهتر است هزار متر عقب نشيني كنيد. "<delimiter>اين يعني پيشروي بدون جلو رفتن<delimiter>و عقب راندن بدون استفاده از ابزار جنگي.<delimiter>هيچ شكستي بدتر از دست كم گرفتن دشمنان نيست.<delimiter>دست كم گرفتن دشمن يعني اين كه تصور كنيم او بد است؛<delimiter>به اين ترتيب سه گنج خود را ناديده مي گيريد<delimiter>و به دشمن خويش تبديل مي شويد.<delimiter>وقتي دو نيروي قوي رودروري هم قرار مي گيرند،<delimiter>پيروزي از آن كسي است كه مي داند چگونه تسليم شود.
<h1>70</h1>
آموزش هاي من ساده اند.<delimiter>عمل كردن به آن ها راحت است؛<delimiter>با وجود زيركي تان از آن ها سر در نمي آورد<delimiter>و اگر سعي در عمل كردن به آن ها كنيد، شكست مي خوريد.<delimiter>آموزش هاي من از جهان هم قديمي تر است.<delimiter>چگونه مي توانيد معاني آن ها را در يابيد؟<delimiter>اگر مي خواهيد مرا بشناسيد،<delimiter>به عمق دل خود بنگريد.
<h1>71</h1>
ندانستن، دانش راستين است.<delimiter>تلاش براي انباشتنِ دانش، بيماري است.<delimiter>ابتدا بدانيد كه بيماريد،<delimiter>سپس براي سلامتي كوشش كنيد.<delimiter>فرزانه طبيب خود است.<delimiter>او خود را از تمام دانسته هايش رها نموده<delimiter>پس در حقيقت يكپارچه و كامل است.
<h1>72</h1>
وقتي ديگر به خود اعتماد نداري<delimiter>به قدرت دل مي بندي.<delimiter>فرزانه به عقب گام مي نهد<delimiter>تا مردم دچار سردرگمي نشوند.<delimiter>او بدون آموزش دادن، آموزش مي دهد<delimiter>تا براي مردم چيزي براي يادگرفتن وجود نداشته باشد.
<h1>73</h1>
تائو هميشه در آرامش است.<delimiter>بدون رقابت غلبه مي كند،<delimiter>بدون سخن گفتن پاسخ مي دهد،<delimiter>بدون فراخوانده شدن حضور مي يابد<delimiter>و بي نقشه، تكميل مي كند.<delimiter>توري كه گسترده جهان را در بر دارد.<delimiter>با وجود شكاف هاي بزرگ اين تور<delimiter>چيزي نمي تواند از آن فرار كند.
<h1>74</h1>
اگر بدانيد همه چيز در تغيير است،<delimiter>به هيچ چيز دل نمي بنديد.<delimiter>اگر از مرگ نهراسيد،<delimiter>چيزي نيست كه نتوانيد به دست آريدش.<delimiter>سعي در تسلط بر آينده<delimiter>مانند اين است كه بخواهيد يك شَبه، استاد نجاري شويد.<delimiter>وقتي ابزار نجاري را در دست داريد،<delimiter>ممكن است حتي دستتان را قطع كنيد.
<h1>75</h1>
وقتي ماليات ها زيادند،<delimiter>مردم گرسنه مي مانند.<delimiter>وقتي حكومت مختلف است،<delimiter>مردم روحيه خود را از دست مي دهند.<delimiter>به سود مردم عمل كنيد.<delimiter>به آن ها اعتماد كنيد و تنهايشان بگذاريد.
<h1>76</h1>
انسان نرم و لطيف زاده مي شود<delimiter>و به هنگام مرگ خشك و سخت مي شود.<delimiter>گياهان هنگامي كه سر از خاك بيرون مي آورند نرم و انعطاف پذيرند<delimiter>و به هنگام مرگ خشك و شكننده.<delimiter>پس هركه سخت و خشك است<delimiter>مرگش نزديك شده<delimiter>و هركه نرم و انعطاف پذير<delimiter>سرشار از زندگي است.<delimiter>سخت و خشك مي شكند.<delimiter>نرم و انعطاف پذير باقي مي ماند.
<h1>77</h1>
عملكرد تائو در جهان همانند كشيدن كمان است؛<delimiter>دو سر كمان به پايين كشيده مي شود و ميانش بالا مي آيد؛<delimiter>از زياد كم مي كند و به كم مي بخشد.<delimiter>آنان كه سعي در تسلط دارند<delimiter>و براي حفظ قدرت از زور استفاده مي كنند<delimiter>و خلاف جهت تائو حركت مي كنند،<delimiter>از كساني كه چيزي ندارند مي گيرند<delimiter>و به كساني كه بيش از اندازه دارند، مي دهند.<delimiter>فرزانه بي وقفه مي بخشد<delimiter>زيرا آن چه دارد بي پايان است.<delimiter>او بدون انتظار عمل مي كند<delimiter>و هرگز تصور نمي كند بهتر از كسي است.
<h1>78</h1>
هيچ چيز در اين جهان<delimiter>چون آب، نرم و انعطاف پذير نيست.<delimiter>با اين حال براي حل كردن آن چه سخت است<delimiter>چيز ديگري ياراي مقابله با آب را ندارد.<delimiter>نرمي بر سختي غلبه مي كند<delimiter>و لطافت بر خشونت.<delimiter>همه اين را مي دانند<delimiter>ولي كمتر كسي به آن عمل مي كند.<delimiter>فرزانه هنگام غم، آرام باقي مي ماند.<delimiter>بدي به دل او راهي ندارد.<delimiter>چون كمك كردن را ترك كرده<delimiter>بزرگترين كمك مردم است.<delimiter>كلام حقيقت متناقض به نظر مي رسد.
<h1>79</h1>
شكست يك فرصت است.<delimiter>اگر ديگري را مقصر بداني،<delimiter>پاياني براي مقصر دانستن ديگران وجود نخواهد داشت.<delimiter>فرزانه به وظايفش عمل مي كند<delimiter>و اشتباهاتش را اصلاح مي نمايد.<delimiter>او آن چه ضروري است را به انجام مي رساند<delimiter>و از ديگران چيزي طلب نمي كند.
<h1>80</h1>
اگر كشوري خردمندانه اداره شود،<delimiter>ساكنانش خوشنود خواهند بود.<delimiter>از دسترنج شان لذت مي برند<delimiter>و از آن جايي كه خانه هايشان را دوست دارند<delimiter>علاقه به سفر را از دست مي دهند.<delimiter>ممكن است در اين كشور چند وسيله ي نقليه و قايق وجود داشته باشد<delimiter>ولي به جايي نمي رود.<delimiter>ممكن است انبارهاي ادوات جنگي وجود داشته باشند<delimiter>ولي كسي از آن ها استفاده نمي كند.<delimiter>مردم از خوراكشان لذت مي برند<delimiter>و از زندگي با خانواده هايشان شادند.<delimiter>تعطيلات را در باغچه هايشان سپري مي كنند<delimiter>و از كمك به همسايگان خوشنود مي شوند.<delimiter>حتي اگر كشور همسايه به قدري به آن ها نزديك باشد كه<delimiter>صداي خروس ها يا پارس سگ هايشان را به سادگي بشنوند،<delimiter>از اين كه بدون سفر كردن به كشور همسايه در سن پيري بميرند،<delimiter>راضي اند.
<h1>81</h1>
كلام حقيقت عاري از آراستگي<delimiter>و كلام آراسته از حقيقت خالي است.<delimiter>خردمندان نيازي نمي بينند تا منظورشان را اثبات كنند؛<delimiter>آنان كه سعي در اثبات نظرات شان دارند از خرد بويي نبرده اند.<delimiter>فرزانه دارايي اي ندارد.<delimiter>هرچه بيشتر به ديگران ياري مي رساند،<delimiter>شادتر مي شود.<delimiter>هرچه بيشتر به ديگران مي بخشد،<delimiter>غني تر مي شود.<delimiter>تائو بي اصرار و پافشاري، قوت مي بخشد.<delimiter>فرزانه با رها كردن ميل به تسلط، رهبري مي كند.