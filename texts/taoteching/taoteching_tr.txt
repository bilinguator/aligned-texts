Laozi
<h1>Tao Te Ching</h1>
<h1>1. Tao’nun Anlamı</h1>
En güzel öğreti bile Tao’nun kendisi değildir.<delimiter>En güzel isim bile onu tanımlamakta yetersizdir.<delimiter>Tao kelimeler olmadan deneyimlenebilir<delimiter>ve bir isim olmadan bilinebilir.<delimiter>Kişinin hayatını Tao’ya göre idaresi,<delimiter>kişinin hayatını pişmanlıklar olmadan yönetmesidir;<delimiter>kişinin içindeki bu potansiyeli anlamak<delimiter>herkesin yararınadır.<delimiter>Kişinin hayatını bu şekilde yaşaması için<delimiter>kelimeler ve isimler gerekmez; ama<delimiter>tarif etmek için kelimeler ve isimler kullanılır ki<delimiter>hakkında konuşmakta olduğumuz yolu,<delimiter>bireyin yaşamayı seçmek isteyebileceği<delimiter>diğer yollarla karıştırmadan<delimiter>daha iyi açıklayabilelim.<delimiter>Tao’nun görünümleri<delimiter>bilgi, entelektüel düşünce ve kelimeler sayesinde<delimiter>bilinir; ama<delimiter>bu tür entelektüel bir amaç olmadan<delimiter>Tao’nun kendisini tecrübe edebilmeliyiz.<delimiter>Bilgi ve tecrübe gerçektir;<delimiter>ama gerçek, karmaşıklık yaratıyor gibi görünen<delimiter>birçok biçime sahiptir.<delimiter>Uygun yöntemleri kullanarak<delimiter>kendimizi<delimiter>bu karmaşıklık bariyerlerinin ötesine uzatır<delimiter>ve Tao’yu böyle tecrübe ederiz.
<h1>2. Karşılaştırmaların Gitmesine İzin Vermek</h1>
Tao’nun kendisini bilemeyiz<delimiter>ve özelliklerini doğrudan göremeyiz;<delimiter>fakat bu bildirdiklerini<delimiter>yalnızca farklılaştırma sayesinde görebiliriz.<delimiter>Bu yüzden, güzel görünen şey,<delimiter>güzelliği olmayan şey ile<delimiter>karşılaştırıldığında güzeldir.<delimiter>Becerikli kabul edilen bir hareket,<delimiter>beceriksiz görünen bir diğeri ile<delimiter>karşılaştırmalı olarak böyle kabul edilir.<delimiter>Bir insanın sahip olduğunu bildiği şey<delimiter>sahip olmadığı şey sayesinde bilinir<delimiter>ve onun zor kabul ettiği şey,<delimiter>kolayca yapabildikleri yüzünden ona öyle görünür.<delimiter>Bir şey karşılaştırmalı olarak<delimiter>kısa olanla karşılaştırıldığında uzun görünür.<delimiter>Bir şey yüksektir; çünkü başka bir şey alçaktır.<delimiter>Sessizlik sadece ses kesildiğinde bilinir<delimiter>ve yol gösteren<delimiter>sadece takip edenler tarafından öyle görünür.<delimiter>Karşılaştırmalı olarak,<delimiter>Tao ile uyum içinde olan bilge kişinin<delimiter>karşılaştırmalara ihtiyacı yoktur<delimiter>ve yaptığı zaman bilir ki<delimiter>karşılaştırmalar yargılamalardır<delimiter>ve en az yapana göre<delimiter>ve duruma göre<delimiter>olduğu kadar yapılmış olan<delimiter>yargıya da görelidirler.<delimiter>Tecrübeleri vasıtasıyla<delimiter>bilge kişi, her şeyin değiştiğinden haberdar olur<delimiter>ve önderlik ediyor gibi görünen kişi,<delimiter>başka bir durumda izleyici olabilir.<delimiter>Bu nedenle o hiçbir şey yapmaz, yol göstermez<delimiter>ya da izlemez.<delimiter>İstemsiz olarak yaptığı<delimiter>hiçbir şey büyük ya da küçük,<delimiter>zor ya da kolayca yapılmış değildir.<delimiter>Görevi bittiğinde kolayca bırakır;<delimiter>bir takdir beklemediği için kötülenemez de.<delimiter>Böylece öğretisi sonsuza dek sürer<delimiter>ve kendisi en çok itibar edilenler içinde tutulur.<delimiter>. Övgü Beklemeden<delimiter>Aynı zamanda bilge de olan yetenekli kişi<delimiter>alçakgönüllülüğünü koruyarak<delimiter>rekabeti azaltır.<delimiter>Çok şeye sahip olan;<delimiter>ama sahip oldukları ile övünmeyen insan<delimiter>(günaha) teşviki ve hırsızlığı azaltır.
<h1>4. Tao Dipsiz Kuyusu</h1>
Tao’nun doğasında<delimiter>biteviye kullanılsa da<delimiter>kendini sürekli yenilemek var.<delimiter>Ne taşmak ne de tam boşalmak...<delimiter>İçindekilerin bir kadehten<delimiter>dökülmesi gibi toprağa...<delimiter>Bu yüzdendir ki<delimiter>Tao enerjisi harcamakla suçlanamaz.<delimiter>Henüz benliğini tam dolduramamış olanları<delimiter>kaynağı sonsuz ana sütüyle besler.<delimiter>Enerjinin bir parçası olabilmeleri için<delimiter>hep yanı başlarında bekler.<delimiter>Gereğinden fazla zorlarsan,<delimiter>en müthiş bıçak bile körleşecek.<delimiter>En iyi şekilde su verilmiş çelikten kılıçlar da<delimiter>kayalar karşısında parçalanıp gidecek.<delimiter>Kesmeye kalkarsan yüreğin iplerini,<delimiter>yürek bile yalancı kesilecek.<delimiter>Çaresizlik ona aslında hiçbir işe yaramayan,<delimiter>akortsuz yalanlar söyletecek.<delimiter>İşinin ehli kılıç ustalarının<delimiter>tecrübeyle biledikleri<delimiter>keskin kılıçlar gibi,<delimiter>bilgelik de akılla birleşip<delimiter>sağduyulu zekayı ışıldatacak.<delimiter>Sabır en dolaşık ipleri bile düğümlerden kurtaracak,<delimiter>çözümsüz görünen bütün sorunlar da<delimiter>bir bir çözülecek.<delimiter>Hepimiz birlik ve beraberlik içinde yaşayabiliriz,<delimiter>aklıselim önderlerle beraber.<delimiter>Hangimiz varlığımızın<delimiter>bizden daha parlak bir kardeşin gölgesinde<delimiter>farkına varmak isteriz ki...<delimiter>Sadece kazanca yönelik değil,<delimiter>anlamak ve anlatmak için çalışanlar<delimiter>farkındalığa varacak.<delimiter>Tao bir sır olmaktan çıkacak.
<h1>5. Niyetsiz Akış (iyi-kötü)</h1>
Tabiat kasıtlı hareket etmez,<delimiter>bu yüzden de cömert olması beklenemeyeceği gibi,<delimiter>hiçbir varlığa karşı bir kötü niyetinden de söz<delimiter>edilemez.<delimiter>Bu bağlamda Tao da aynen tabiat gibidir;<delimiter>desek de<delimiter>aslında<delimiter>tabiat Tao’nun takipçisidir.<delimiter>Bilge kişinin insanca edimlerinde bile<delimiter>kasıt aranmaz bu nedenle.<delimiter>Böylesine bir bilinçle hareket etmesinde<delimiter>ahlakçılık gözetmeyen kaygısız bir yanı vardır.<delimiter>Bilge; sükunetini korur.<delimiter>Sözler ya da düşüncelerden etkilenmez onun huzuru,<delimiter>hele ki yapmacıklı davranışlar, uzağından bile<delimiter>geçemez...<delimiter>Aynen dostlarına davrandığı gibi,<delimiter>içinden geldiği gibidir tüm davranışları da.<delimiter>Tutkudan arınmanın yoludur bu bilge için,<delimiter>enerjiyi de biriktirmenin.
<h1>6. Tamamlanmak</h1>
Zihin de en az<delimiter>korunaklı ve doğurgan bir vadi kadar<delimiter>sakin ve derin.<delimiter>Enerji ve sükunetin<delimiter>her ikisi de şekilsiz geçtikleri gibi<delimiter>duyusuz ya da akıl olmadan da bulunabilir ya<delimiter>oysa her ikisi de<delimiter>çevresiz gelir doğadan...<delimiter>Akıl meditatif durumda<delimiter>varoluşta farklılaşmaktan vazgeçmeye başlar.<delimiter>olsa da olmasa da...<delimiter>Olabileceğinden ya da dönüşemeyeceğinden<delimiter>vazgeçer.<delimiter>Ne kadar da hoş bu;<delimiter>çünkü<delimiter>farklı olmaktansa<delimiter>bir olmak çok daha keyifli.
<h1>7. Işığı Saklamak</h1>
Tao yolunda yaşarken,<delimiter>kendinin farkında olmak gerekli değildir.<delimiter>Bu yaşam biçiminde öz vardır<delimiter>ve aynı zamanda yoktur.<delimiter>Ne bir varlık<delimiter>ne de bir yokluk olarak<delimiter>algılanır.<delimiter>Bilge kişi benliğini bulmak için çabalamaz,<delimiter>kendini algı ve düşünceye gösteren,<delimiter>bulunabilecek her şeyi (zaten) bildiği için<delimiter>benliğin kendisi ile yan yana olanı, hiçliktir.<delimiter>Aklın parlak ışığını saklayarak bilge kişi<delimiter>kendi benliği ile beraber olmaya devam eder,<delimiter>onun farkında olmayı kesip ardında bırakarak.<delimiter>Bağlantısız, kendi dış dünyası ile birleşmiştir.<delimiter>Benliksiz olarak tamamlanmıştır.<delimiter>Bu şekilde benliği güvencededir.
<h1>8. Suyun Yolu</h1>
Büyük iyiliğin su gibi olduğu söylenir.<delimiter>Bilinçli bir çaba sarf etmeden yaşamı destekler.<delimiter>Beslenme sağlayarak doğal olarak akar.<delimiter>Arzulu insanın reddettiği<delimiter>yerlerde bile bulunur.<delimiter>Bu şekliyle<delimiter>Tao’nun kendisi gibidir.<delimiter>Su gibi bilge kişi de alçak gönüllü bir yerde yaşar.<delimiter>Meditasyon içinde, arzusuz;<delimiter>düşüncelilikte derin,<delimiter>ilişkilerinde sevecendir.<delimiter>Tao insanına konuşmasında içtenlik rehberlik eder.<delimiter>Bir lider olarak adildir.<delimiter>Yönetimde amacı yeterliliktir<delimiter>ve süratin doğru olmasını temin eder.<delimiter>Kendi çıkarına davranmadığı<delimiter>ve de gereksiz çatışmaya yol açmadığı için,<delimiter>doğru olarak değerlendirilir,<delimiter>yoldaşlarına karşı davranışlarında.
<h1>9. Aşırılıklar Olmadan</h1>
Kolaydır fincanı tutmak,<delimiter>taşacak kadar doldurulmadığında.<delimiter>Bıçak daha verimlidir,<delimiter>dayanabileceğinden çok tavlanmazsa.<delimiter>Altın ve yeşimi korumak daha kolaydır,<delimiter>itidalle sahip olunursa.<delimiter>Unvan peşinde koşan kişi,<delimiter>kendi düşüşünü davet eder.<delimiter>Bilge kişi sessizce çalışır<delimiter>ne övgü ne de şöhret arayarak.<delimiter>Yaptığını doğal bir kolaylıkla bitirir<delimiter>ve sonra dinlenir.<delimiter>Tao’nun doğası ve yolu budur.
<h1>10. Kara Aynayı Temizlemek</h1>
Birliği sağlamak erdemlidir.<delimiter>Düşüncenin iç dünyası birdir,<delimiter>eylemler ve şeylerden oluşan<delimiter>dış dünya ile.<delimiter>Bilge kişi<delimiter>uyuyan bir bebek gibi nefes alarak<delimiter>bunların ayrılığından kaçınır<delimiter>ve bu sayede uyumu sağlar.<delimiter>O, zihninin karanlık aynasını temizler,<delimiter>öyle ki (artık) maksat olmadan yansıtır.<delimiter>O, kendini plansızca idare eder<delimiter>insanları severek ve onlara karışmayarak.<delimiter>O, sahip olmadan geliştirir,<delimiter>bu şekilde verim sağlar,<delimiter>değişen gereksinimler karşısında<delimiter>açık fikirli olur<delimiter>ve arzu duymadan yaratır.<delimiter>Geriden yöneterek,<delimiter>yapılması gerekene icabet ederek,<delimiter>mistik duruma<delimiter>ulaşmış olduğu söylenir.
<h1>11. Var Olmamanın Yararlılığı</h1>
Otuz kiriş bir tekeri oluşturabilir; ama<delimiter>göbeğindeki boşluktur<delimiter>tekere işlevsellik veren.<delimiter>Çömlekçinin attığı kil değildir,<delimiter>kaba kullanışlılığını veren;<delimiter>ama şeklin içindeki boşluktur<delimiter>kabın yapıldığı.<delimiter>Kapı olmadan bir odaya girilemez<delimiter>ve pencereler olmadan karanlıktır.<delimiter>İşte budur var olmamanın yararlılığı.
<h1>12. Arzuların Bastırılması</h1>
Görüş ile renkler görülebilir;<delimiter>ama çok fazla renk bizi kör eder.<delimiter>Sesin tınılarını yakalıyoruz.<delimiter>Çok fazla ses bizi sağır edebilir<delimiter>ve çok fazla lezzet tadımızı öldürür.<delimiter>Spor için avlanıldığında ve zevk için<delimiter>kovalandığında,<delimiter>zihin kolayca karışabilir.<delimiter>Kendi için hazineler toplayan kişi<delimiter>daha kolay tedirgin olur.<delimiter>Bilge kişi ihtiyaçlarını tatmin eder,<delimiter>algısal ihtirasları yerine.
<h1>13. Sakin ve Hareketsiz</h1>
Sıradan insan onur arar, onursuzluk değil.<delimiter>Başarıya sevinir ve başarısızlıktan tiksinir.<delimiter>Ölümden korkarken hayatı sever.<delimiter>Bilge kişi bunları kabul etmez,<delimiter>böylelikle hayatını basitçe yaşar.<delimiter>Sıradan insan kendini evrenin<delimiter>merkezi yapmanın yolunu arar.<delimiter>Bilge kişinin evreni onun merkezindedir.<delimiter>Dünyayı sever ve sakin kalır.<delimiter>Başkalarını endişelendiren şeyler karşısında<delimiter>tevazu ile davranır, ne hareket eder ne ettirilir,<delimiter>ve böylece her şeyin korunmasında güvenilebilir.
<h1>14. Gizem Deneyimlemek</h1>
Tao soyuttur ve bu sebepten<delimiter>bir forma sahip değildir.<delimiter>Ne yükselirken parlaktır ne de batarken karanlık.<delimiter>Elle tutulamaz ve ses çıkarmaz.<delimiter>Formsuz ya da suretsiz, varlıksız,<delimiter>formsuzluğun formu, tanımların ötesindedir,<delimiter>tarif edilemez ve anlayışımızın ötesindedir.<delimiter>Hiçbir isimle çağrılamaz.<delimiter>Önünde durduğunuzda bir başlangıcı yoktur;<delimiter>takip edildiğinde bile bir sonu yoktur.<delimiter>An itibarı ile (gerçekliği) vardır. Şu ana uygulayın,<delimiter>onu iyi takip edin ve başlangıcına ulaşın.
<h1>15. İnsanın İçindeki Tao’nun Tezahürü</h1>
Eskilerin bilgesi bilgili ve akıllıydı;<delimiter>kaledeki bir adam gibi, büyük dikkat gösterirdi,<delimiter>tetikte, kavrayışlı ve uyanıktı.<delimiter>Kendisi için hiçbir şey arzu etmeden<delimiter>ve değişim adına değişim için<delimiter>hiçbir arzuya sahip olmadığından,<delimiter>eylemlerinin anlaşılması güçtü.<delimiter>Uyanık olduğundan tehlike konusunda<delimiter>korkuya sahip değildi;<delimiter>mukabeleye hazır olduğundan korkuya<delimiter>ihtiyacı yoktu.<delimiter>Ziyaret eden bir misafir gibi kibar ve<delimiter>bir bahar zamanı buzu gibi esnekti.<delimiter>İstekleri olmadığından şiddetli arzu tarafından<delimiter>dokunulmamıştı.<delimiter>Kavrayışı ve gizemli bilgisinin ölçülemez derinliği,<delimiter>başkalarının onun mütereddit olduğunu<delimiter>düşünmesine sebep olurdu.<delimiter>Kalbi saftı, kesilmemiş bir yeşim gibi,<delimiter>çamurlu suyu kendi haline bırakarak temizlerdi.<delimiter>Sakin ve aktif kalarak<delimiter>yenilenme gereksinimini azaltırdı.
<h1>16. Köke Geri Dönmek</h1>
Sadece oluşun yoluyla<delimiter>bulunabilir olmayış.<delimiter>Toplum; doğal akış durumundan<delimiter>kaos gibi görünen şeye değiştiğinde,<delimiter>üstün insanın içsel dünyası<delimiter>düzenli ve barış içinde kalır.<delimiter>Durağan kalarak benliği bağlantısızdır.<delimiter>Topluma geri dönüşünde yardımcı olur,<delimiter>doğanın ve barışın yoluna doğru (gitmesine).<delimiter>Anlayışın değeri açıkça görülebilir<delimiter>kaos sona erdiğinde.<delimiter>Tao ile bir olmak barış içinde olmaktır<delimiter>ve onunla çatışma halinde olmak<delimiter>kaosa ve bozulmaya götürür.<delimiter>Tao’nun tutarlılığı bilindiğinde,<delimiter>zihin onun değişim durumlarına açıktır.<delimiter>Tao ile bir olduğundan, bilge kişi art niyet<delimiter>taşımaz takipçilerine karşı.<delimiter>Eğer insanların lideri olarak kabul edilirse<delimiter>yüksek itibar görür.<delimiter>Tüm hayatı boyunca, oluşta ve olmayışta<delimiter>Tao onu korur.
<h1>17. İstisnai Liderlik</h1>
Sadece en iyinin var olduğunu,<delimiter>ondan sonra gelenin görülerek methedildiğini<delimiter>ve bir sonrakinin hakir görüldüğünü ve ondan<delimiter>korkulduğunu bilerek<delimiter>insan, sonsuz olanı kavrayamaz.<delimiter>Bilge, başkalarının onun kriterlerini<delimiter>kendilerininmiş gibi kullanmasını beklemez.<delimiter>Yönlendirilenler, ancak bilge liderin varlığını bilir.<delimiter>O, gereksiz söz söylemeden hareket eder,<delimiter>öyle ki insanlar,<delimiter>“kendiliğinden oldu.” der.
<h1>18. Ahlakın Çürümesi</h1>
Tao’nun yolu unutulduğunda,<delimiter>iyiliğin ve ahlakın öğretilmesi gerekir.<delimiter>İnsanlar bilgelik ve iyilik taslamayı öğrenir.<delimiter>Halk baskı altında olduğunda<delimiter>sadık rahiplerin sıkça görülmesi gibi;<delimiter>ebeveynlere hürmet ve sadakat,<delimiter>ancak çekişme ve sürtüşme sonrası<delimiter>insanların yaşamında sıkça ortaya çıkar.
<h1>19. Doğallığa Geri Dönüş</h1>
Kişinin sadece kendi hayatını yaşaması,<delimiter>potansiyelini fark etmesi,<delimiter>kutsanmayı arzulamaktan<delimiter>daha iyidir.<delimiter>Evlada yakışan hürmet ve sevgiyle yaşayan kişinin,<delimiter>ahlaki eğitime ihtiyacı yoktur.<delimiter>Kurnazlık ve çıkar terk edildiği zaman,<delimiter>hırsızlık ve sahtekarlık ortadan kalkacaktır;<delimiter>fakat ahlak ve nezaket ve hatta hikmet<delimiter>kendi içlerinde yetersizdir.<delimiter>Çok daha iyidir basitliğini görmek<delimiter>ham ipeğin güzelliğinin ve<delimiter>işlenmemiş taşın.<delimiter>Kişinin kendisiyle bir olmasından<delimiter>ve kardeşiyle bir olmasından.<delimiter>çok daha iyidir;<delimiter>kişinin Tao ile bir olması,<delimiter>bensizliğini geliştirmesi,<delimiter>arzularını bastırması,<delimiter>isteği kaldırması<delimiter>merhametli olmaktan!
<h1>20. Sıradan İnsandan</h1>
Farklı Olmak<delimiter>Bilge kişi sıkça kıskanılır;<delimiter>çünkü diğerleri bilmez<delimiter>her<delimiter>ne kadar Tao tarafından<delimiter>besleniyor olsa da onlar<delimiter>gibi o da ölümlüdür.<delimiter>Bilgeliği arayan kişiye<delimiter>öğüt güzelce verilmiştir:<delimiter>Akademik yolları<delimiter>bırakması<delimiter>ve çabalamaya son<delimiter>vermesi.<delimiter>Bundan sonra<delimiter>öğrenecektir evet ve<delimiter>hayırın sadece idrak ile<delimiter>farklılaştığını.<delimiter>Bilge kişinin<delimiter>avantajınadır<delimiter>diğerlerinin<delimiter>korktuklarından<delimiter>korkmaması; fakat<delimiter>diğerlerinin avantajınadır<delimiter>ziyafetten kam almak<delimiter>ya da yürüyüşe gitmek,<delimiter>engellerden kurtulup<delimiter>baharın yüksek<delimiter>bahçelerinin arasında.<delimiter>Bilge kişi bir bulut gibi<delimiter>sürüklenir, belirli bir yeri<delimiter>olmadan.<delimiter>Yeni doğmuş bir bebeğin<delimiter>gülümsemeden öncesi<delimiter>gibi, iletişimi aramaz.<delimiter>Gereksindiklerinden<delimiter>fazlasına sahip<delimiter>olanların gözlerinde,<delimiter>bilge kişinin hiçbir şeyi<delimiter>yoktur ve o bir aptaldır,<delimiter>sadece Tao’nun<delimiter>doğduğu şeylere kıymet<delimiter>verir.
<h1>20. Sıradan İnsandan</h1>
Farklı Olmak<delimiter>Bilge kişi çoğu zaman<delimiter>kıskanılır; çünkü diğerleri<delimiter>bilmez ki Tao tarafından<delimiter>büyütüldüğü halde o da<delimiter>onlar gibi ölümlüdür.<delimiter>Bilgeliği arayanlara<delimiter>verilen tavsiye,<delimiter>nazari yolları bırakmaları<delimiter>ve çabalamaya son<delimiter>vermeleridir.<delimiter>Ancak o zaman evet ve<delimiter>hayırın ayrımlandıktan<delimiter>sonra ayırdına varıldığını<delimiter>öğrenirler.<delimiter>Bilge kişinin<delimiter>menfaatinedir<delimiter>diğerlerinin<delimiter>korktuklarından<delimiter>korkmaması;<delimiter>ama diğerlerinin<delimiter>menfaatinedir<delimiter>ziyafetten zevk<delimiter>alabilmeleri veya<delimiter>yürüyüşe çıkabilmeleri,<delimiter>bir mani olmadan,<delimiter>taraçalanmış kırlarında<delimiter>baharın.<delimiter>Bilge kişi bulutlar gibi<delimiter>sürüklenir, belli bir yeri<delimiter>olmadan.<delimiter>Daha gülümseye<delimiter>başlamamış, yeni<delimiter>doğmuş bir bebek gibi<delimiter>kendini ifade etmeye<delimiter>çalışmaz.<delimiter>Gözlerinde<delimiter>ihtiyacı olandan<delimiter>fazlasına sahip olanların;<delimiter>bilge kişi çulsuzdur ve bir<delimiter>ahmaktır,<delimiter>sadece Tao’nun<delimiter>doğduğu şeye kıymet<delimiter>Bilge kişi ikircikli gibi<delimiter>görünebilir.<delimiter>Ne parlak ne da açık<delimiter>olduğundan ve<delimiter>kendisine, bazen hem<delimiter>anlayışsız ve zayıf,<delimiter>kafası karışmış ve<delimiter>utangaç görünür.<delimiter>Gece içinde bir okyanus<delimiter>gibi, durgun ve sessizdir;<delimiter>ama bir kış rüzgârı kadar<delimiter>nüfuz edicidir.<delimiter>verir.<delimiter>Bilge kişi muğlâktır.<delimiter>Ne parlak ne de saf<delimiter>olmadığı için ve<delimiter>kendisine, bazen<delimiter>hem donuk ve güçsüz,<delimiter>hem de aklı karışmış ve<delimiter>utangaç gözükür.<delimiter>Geceleyin okyanus gibi,<delimiter>huzurlu ve dingindir;<delimiter>ama aynı anda kış<delimiter>rüzgârı gibi yakıcıdır.
<h1>21. Tao’nun Özünü Bulmak</h1>
En büyük erdem Tao’yu izlemektir;<delimiter>Nasıl da başarır hesapsız, kitapsız!<delimiter>Tao’nun özü karanlık ve gizemlidir,<delimiter>ne görüntüsü ne biçimi vardır.<delimiter>Yine de varolmayışından<delimiter>bulunur görüntü ve biçim.<delimiter>Tao’nun özü derin ve dipsizdir,<delimiter>yine de bilmeye çalışmamakla bilinebilir belki.
<h1>22. Bütünlüğü Korumak İçin Boyun Eğmek</h1>
Boyun eğ ve bütünlüğü koru.<delimiter>Eğilmek dik olmaktır;<delimiter>boş olmaksa dolu.<delimiter>Az şeyi olanların kazanacak çok şeyi vardır;<delimiter>ancak çok şeyi olanlar<delimiter>mal mülk yüzünden yanılabilirler.<delimiter>Bilge her şeyi içine alanı kucaklar.<delimiter>Kendinin farkında değildir, bu yüzden de parlar.<delimiter>Kendini savunmayarak ayrıcalık kazanır.<delimiter>Şöhret peşinde koşmayarak ikrar görür.<delimiter>Yanlış iddialarda bulunmadığından tereddüt etmez.<delimiter>Kavgacı olmadığından kimseyle arası bozulmaz.<delimiter>Bu yüzdendir ki eskilerin bilgeleri şunu demiştir:<delimiter>“Boyun eğ ve bütünlüğü koru;<delimiter>yekpare ol, her şey sana gelecektir.”
<h1>23. Değiştirilemeyeni Kabullenmek</h1>
Doğanın yolu az söylemektir.<delimiter>Yüksek rüzgârlar sakinleşir<delimiter>akışın yön değiştirmesiyle<delimiter>ve ender olarak sürerler tüm sabah<delimiter>ne de sağanak tüm gün devam eder.<delimiter>Bu nedenle, konuşurken<delimiter>ayrıca hatırlayın<delimiter>sessiz ve sakin olmayı.<delimiter>Doğal yolu takip eden kişi<delimiter>her zaman Tao ile bir olan kişidir.<delimiter>Faziletli olan kişi fazileti deneyimleyebilir;<delimiter>fakat doğal yolu kaybeden kişi<delimiter>kendini kolayca kaybedebilir.<delimiter>Tao ile bir olan kişi<delimiter>doğa ile bir olan kişidir<delimiter>ve fazilet, faziletli olan kişi için vardır.<delimiter>Değiştirilemeyeni kabullenmek<delimiter>arzunun geçip gitmesine izin vermektir.<delimiter>Başkalarına güven duymayan kişinin<delimiter>kendisine de güvenilmemelidir.
<h1>24. Aşırılık</h1>
Doğal sınırının ötesine<delimiter>uzanan kişi,<delimiter>sağlamca duramaz<delimiter>yerin üstünde;<delimiter>tıpkı<delimiter>kaynaklarının ötesinde<delimiter>bir hızla seyahat edenin<delimiter>temposunu koruyamayacağı gibi.<delimiter>Böbürlenen kişi<delimiter>aydınlanmamıştır<delimiter>ve kerameti kendinden menkul kişi<delimiter>saygı görmez<delimiter>değerli insanlardan;<delimiter>böylece, hiçbir şey kazanmaz<delimiter>ve itibarı lekelenir.<delimiter>Çabalamak,<delimiter>böbürlenmek ve tepeden bakmak<delimiter>gereksiz özellikler olduğundan<delimiter>bilge kişi bunları aşırılıklar olarak görür<delimiter>ve onlara ihtiyaç duymaz.
<h1>25. Tao’nun Yaratıcı Prensibi</h1>
Yaratıcı prensip birleştirir<delimiter>iç ve dış dünyaları.<delimiter>Zamana ya da mekâna bağlı değildir,<delimiter>her zaman durağan; fakat hareket halindedir.<delimiter>Bu sebeple tüm şeyleri yaratır<delimiter>ve bu yüzden<delimiter>“yaratıcı ve tam” olarak isimlendirilir;<delimiter>hareketi ve akışı sonsuzluğa uzanır.<delimiter>Tao’yu büyük olarak tanımlarız;<delimiter>evreni büyük olarak tanımlarız;<delimiter>doğayı da büyük olarak tanımlarız<delimiter>ve insanın kendi de büyüktür.<delimiter>İnsanın yasaları doğa yasalarını izlemelidir,<delimiter>doğanın, Tao’yu izleyen<delimiter>evrensel yasayı takip ederken<delimiter>fizik yasalarını oluşturması gibi.
<h1>26. Orta Noktada Olmak (Dengeyi Bulmak)</h1>
Doğal yol bilge kişinin yoludur.<delimiter>İkamet ederken hizmet etmek,<delimiter>kendi içinde derinlerde merkezini bulmaktır,<delimiter>evde ya da seyahat halindeyken.<delimiter>Uzaklara seyahat etse bile<delimiter>o, ayrı değildir<delimiter>kendi gerçek doğasından.<delimiter>Doğal güzelliğin farkındalığını korurken<delimiter>o hala kendi amacını unutmaz.<delimiter>Büyük bir malikânede ikamet ediyor olsa bile,<delimiter>basitlik onun rehberi olarak kalır;<delimiter>tamamen farkında olduğundan, onu kaybederse<delimiter>köklerinin de yok olacağından.<delimiter>Bu suretle rahatsız değildir<delimiter>doğal yolu kaybetmemek için.<delimiter>Benzeri şekilde insanların lideri de<delimiter>rolünde ciddiyetsiz ne de rahatsız değildir,<delimiter>çünkü bunlar kaybına sebep olur<delimiter>liderliğin köklerinin.
<h1>27. Tao’yu İzlemek</h1>
Bilge kişi doğal yolu izler,<delimiter>kendisinden gerekli olanı (bekleneni) yaparak.<delimiter>Tecrübeli bir iz sürücü gibi<delimiter>hiçbir iz bırakmaz.<delimiter>İyi bir hatip gibi, konuşması akıcıdır;<delimiter>hata yapmaz, böylece çeteleye ihtiyaç duymaz.<delimiter>Kilide ihtiyaç duymayan iyi bir kapı gibi,<delimiter>kendisinden gerektiğinde açıktır.<delimiter>ve diğer zamanlarda kapalı;<delimiter>İyi bir bağ gibi, güvenilirdir,<delimiter>sınırlara ihtiyaç duymadan.<delimiter>Faziletin örnekten büyüyeceğini bilerek,<delimiter>(ki) bu bilge kişinin öğretim yoludur,<delimiter>durup dinleyen hiç kimseyi geri çevirmez.<delimiter>Böylece, bilge kişinin tecrübesinden,<delimiter>herkes öğrenebilir ve yarar sağlayabilir.<delimiter>Öğretmen ve öğrenci arasında karşılıklı doğal bir<delimiter>saygı vardır,<delimiter>zira, saygı olmadan, karışıklık olur.
<h1>28. Bütünlüğü Unutmamak</h1>
Yaratıcılığı geliştirirken,<delimiter>algılamayı da besleyin.<delimiter>Bir çocuğunkine benzer zihni unutmayın,<delimiter>su gibi akan.<delimiter>Herhangi bir şeyi dikkate alırken,<delimiter>karşıtını kaybetmeyin.<delimiter>Sonluyu düşünürken,<delimiter>sonsuzluğu unutmayın.<delimiter>Onurlu davranın; ama alçakgönüllülüğü koruyun.<delimiter>Tao’nun yoluna uygun davranarak<delimiter>başkaları için bir örnek olun.<delimiter>Bütünlüğünü koruyarak<delimiter>iç ve dış dünyaların,<delimiter>gerçek kişilik sürdürülebilir<delimiter>ve iç dünya verimli hale getirilir.
<h1>29. Eylemsizlik</h1>
Dış dünya narindir,<delimiter>onun doğallığına burnunu sokan<delimiter>kendine zarar vermeyi göze alır.<delimiter>Onu yakalamaya çalışan<delimiter>böylece yitiriverir.<delimiter>Her şey değişir, doğaldır;<delimiter>bazen zamanından ileri, bazen de geri olmaktan.<delimiter>Zamanlar vardır nefes almanın bile<delimiter>zor olabildiği.<delimiter>Ne var ki doğal olan kolaydır.<delimiter>Kişi kimi zaman güçlü,<delimiter>kimi zaman zayıftır,<delimiter>kimi zaman hasta,<delimiter>kimi zaman birinci,<delimiter>bazen de takipçi.<delimiter>Bilge uğraşmaz<delimiter>dünyayı zorbalıkla değiştirmeye,<delimiter>zira bilir ki zorbalığın sonucu yine zorbalıktır.<delimiter>Uçlardan ve aşırılıklardan uzak durur;<delimiter>ama tuzu kuru da olmaz.
<h1>30. Şiddete Karşı Bir İhtar</h1>
Tao’nun yolunda rehberlik ederken,<delimiter>kuvvet kullanımından nefret et.<delimiter>Bu, direnişe ve kuvvet kaybına yol açtığından,<delimiter>Tao’nun iyi takip edilmediğini gösterir.<delimiter>Sonuçlara ulaş; fakat şiddet yoluyla değil,<delimiter>hem doğal yola aykırı olduğu<delimiter>ve hem diğerlerine hem de kişinin benliğine zarar<delimiter>verdiğinden.<delimiter>Büyük bir savaşın canlanışında hasat yok edilir<delimiter>ve bir ordunun uyanışında tarlalarda yabani otlar<delimiter>büyür.<delimiter>Bilge lider sonuçlara ulaşır;<delimiter>ama onlarla şan kazanmaz;<delimiter>zaferleri ile gururlanmaz<delimiter>ve onlarla böbürlenmez.<delimiter>Bilir ki böbürlenmek doğal yol değildir<delimiter>ve bilir ki yola karşı giden kişi,<delimiter>çabalarında başarısız olacaktır.
<h1>31. Barışı Sürdürmek</h1>
Savaş silahları korkunun araçlarıdır<delimiter>ve Tao’yu takip edenler tarafından tiksinilirler.<delimiter>Doğal yolu takip eden bir lider,<delimiter>onlara katlanmaz.<delimiter>Savaşçı kral sağına doğru eğilir,<delimiter>generallerinin nasihatlerinin geldiği yöne.<delimiter>Fakat barışçı kral soluna bakar,<delimiter>barış zamanı danışmanının oturduğu yere.<delimiter>Ne zaman baksa sola, barış zamanıdır<delimiter>ve sağa, üzüntü zamanı.<delimiter>Savaş silahları korkunun araçlarıdır<delimiter>ve tercih edilmezler,<delimiter>onları sadece başka bir seçenek olmadığında<delimiter>kullanan bilge kişiler tarafından.<delimiter>Barış ve huzurun kalplerine aziz olduğu,<delimiter>ve zaferin onlara sevinç getirmediği.<delimiter>Zaferde sevinmek öldürmekten zevk almaktır.<delimiter>Öldürmekten zevk almak öze sahip olmamaktır.<delimiter>Savaşı yönetmek bir cenazeyi yönetmek gibidir.<delimiter>İnsanlar öldürüldüğünde, bu bir matem zamanıdır.<delimiter>İşte bu nedenden zafer kazanılan bir savaş bile<delimiter>sevinç duymadan incelenmelidir.
<h1>32. Eğer Tao Gözlenebilseydi</h1>
Tao sonsuzdur; ama şöhretli değildir.<delimiter>İşlenmemiş bir taş gibi, kıymeti küçük görülür,<delimiter>insan için değeri tüm ölçülerin ötesinde olduğu<delimiter>halde.<delimiter>Tanımlanabilir olsaydı, kullanılabilirdi.<delimiter>Anlaşmazlıkları ve Tao’nun yolunu<delimiter>öğretmek gereksinimini ortadan kaldırmak için;<delimiter>tüm insanlar Tao’nun barışını kabul eder.<delimiter>Tatlı çiğ dünyayı beslemek için inerdi,<delimiter>Tao bölündüğünde.<delimiter>O zaman ihtiyaç vardır isimlere;<delimiter>çünkü oyulmuş taş gibi<delimiter>parçaları artık görünür olurdu.<delimiter>Zamanında durdurarak<delimiter>eziyet etmeyi ve çatışmayı<delimiter>didişme boşa çıkarılır ve tehlikeden kaçınılır.<delimiter>İnsanlar bundan sonra Tao’nun bilgeliğini arar,<delimiter>tıpkı tüm nehirlerin büyük denize dökülmesi gibi.
<h1>33. Güç Olmadan: Yok Olmadan</h1>
Bilgi genellikle<delimiter>başkalarını bilmenin sonucudur;<delimiter>fakat uyanmış insan,<delimiter>işlenmemiş taşı görmüştür.<delimiter>Diğerleri güç ile ustalaşmış olabilir;<delimiter>ancak kişinin kendi benliğinde ustalaşması<delimiter>Tao’yu gerektirir.<delimiter>Birçok maddi şeyi olan kişi,<delimiter>zengin olarak tanımlanabilir;<delimiter>ama sahip olduklarının yeterli olduğunu bilen kişi<delimiter>ve Tao ile birlikte olan,<delimiter>maddi şeylere yeterince sahip olmuş olabilir<delimiter>ve ayrıca kendi özüne de sahiptir.<delimiter>İradenin gücü sebat getirebilir;<delimiter>ama dayanmak için sükûnete sahip olmak<delimiter>tüm günler için korunmadır.<delimiter>Fikirleri dünyada kalan kişi<delimiter>tüm zamanlar için mevcuttur.
<h1>34. Çabalamadan</h1>
İstisnasız tüm şeyler,<delimiter>doğal yola uygun davranmalıdır,<delimiter>kendi amacını sessizce<delimiter>ve hak iddia etmeden gerçekleyen.<delimiter>Doğal düzenin bir tezahürü olmak,<delimiter>herhangi bir şeyin yöneticisi olmak değildir;<delimiter>fakat onlara yaşam verenin “kaynağı” kalmaktır.<delimiter>Görülemez; bir amacı yoktur;<delimiter>fakat tüm doğal şeyler onun varlığına güvenir.<delimiter>Tüm şeyler ona döndüğünde,<delimiter>o onları köleleştirmez.<delimiter>Öyle görülmezdir ki büyüklüğü galip gelir.<delimiter>Kendine Tao’yu model alan,<delimiter>bilge olan kişi, çabalamaz;<delimiter>fakat başardığı ile yetinir.
<h1>35. İyiliksever Ev Sahibi</h1>
Bilge kişi Tao ile birlikte davranır,<delimiter>barışın burada bulunduğunu bildiğinden.<delimiter>Aranıyor olması da bu sebepledir.<delimiter>Konuklar, iyiliksever ev sahibi tarafından sağlanan<delimiter>iyi müzik ve yemeğin tadını çıkarırken<delimiter>Tao’nun tanımı şekilsizmiş gibi görünür,<delimiter>duyulamaz ve görülemez olduğundan.<delimiter>Ancak ne zaman ki yemek ve müzik sona erer,<delimiter>Tao’nun tadı baki kalmaya devam eder.
<h1>36. Üstesinden Gelmek</h1>
Büyüyen şeyler aynı zamanda küçülebilir;<delimiter>güçlü olan, bir gün güçsüzleşir;<delimiter>yüreği kabaran, sonra kederlenir<delimiter>ve her insanın vermeye olduğu kadar,<delimiter>almaya da ihtiyacı vardır.<delimiter>Bu, Tao’nun yöntemidir.<delimiter>En büyük balık gölün dibinde yaşar<delimiter>ve bir ülkenin en iyi silahları<delimiter>kuytuda kilitli tutulmalıdır.<delimiter>Uysal ve nazik olan,<delimiter>sert ve güçlünün üstesinden gelebilir.
<h1>37. Liderliğin Uygulanması</h1>
Doğanın yolu planlı değildir,<delimiter>buna rağmen gereken hiçbir şey<delimiter>yapılmadan bırakılmaz.<delimiter>Doğayı izlemekte olan, bilge lider bunu bilir<delimiter>ve arzuyu nesnellikle değiştirir.<delimiter>Böylece, aksi halde harcanacak olan bu<delimiter>boşa harcanmamış enerjiyi korur.<delimiter>Bilge lider bilir ki<delimiter>eylemleri<delimiter>zorlama enerji kullanılmadan olmalıdır.<delimiter>O bilir ki fazlası<delimiter>hala gerekmektedir;<delimiter>zira ayrıca bilir ki<delimiter>bir maksada sahip olmaksızın<delimiter>planlı bir amacı olmadan<delimiter>hareket etmelidir.<delimiter>Bir amaca yönelmeden hareket etmek,<delimiter>kendini bir yöne zorlamadan hareket etmektir.<delimiter>Doğanın yaptığı da<delimiter>Tao’nun yolu da budur.<delimiter>nb: Bu bölümün İngilizcesinde geçen contrive<delimiter>kelimesini bazen plan bazen de zorlama anlamında<delimiter>kullandım ve o şekilde çevirdim. Aslında “önceden<delimiter>planlanarak yapılan hareketlerin sonucu” anlamına<delimiter>geliyor.<delimiter>Bu bölüm için ayrıca (bkz: wu wei)
<h1>38. Ululuğa İlişkin</h1>
Gerçekten iyi bir insan<delimiter>yaptığı iyiliklerden bihaberdir.<delimiter>Bir budalaysa, tam tersine,<delimiter>sürekli iyi olmaya çabalamalıdır.<delimiter>İyi bir insan az şey veya hiçbir şey<delimiter>yapmıyor gibi görülür;<delimiter>ama gene de hiçbir şeyi yapılmamış<delimiter>bırakmaz.<delimiter>Budala her zaman gayret eder,<delimiter>gene de çoğu şeyi yarım bırakır.<delimiter>Gerçekten bilge ve alçakgönüllü olan<delimiter>yapılacak iş bırakmaz;<delimiter>ancak kendi ülkesinin kanunlarına göre hareket<delimiter>ederek işleri yarım bırakabilir.<delimiter>Bir işi halletmek isteyen terbiyeci<delimiter>kollarını sıvar ve şiddet uygular.<delimiter>Bilinen yoldan sapıldığında iyilik baki kalabilir<delimiter>ve iyilik unutulduğunda nezaket hala var olabilir.<delimiter>Öyle olur ki insanlar birbirine nazik<delimiter>davranmadığı halde adalet hala yaşar,<delimiter>kaybolsa bile adetleri kalır.<delimiter>Bununla birlikte, adet bir dogma olarak<delimiter>yerine getirilebilir ve bir<delimiter>karışıklığın, hatta bir kehanetin başlangıcı<delimiter>olabilir ve<delimiter>bunlar Tao’nun çiçekli tuzakları<delimiter>ve büyük bir akılsızlığın başlangıcıdır.<delimiter>Gerçekten ulu olan yüzeyde değil,<delimiter>onun altında yatanda yaşar.<delimiter>Derler ki ilgisi çiçekten çok meyveyedir.<delimiter>Herkes aradığının ne olabileceğine karar<delimiter>vermelidir,<delimiter>yaz olgunluğuna daha önce ulaşan<delimiter>çiçekli tuzak mı,<delimiter>yoksa altındaki meyve mi?
<h1>39. Yeterlilik ve Dinginlik</h1>
Tao adı verilen prensipten;<delimiter>gökyüzü, yeryüzü ve yaratıcılık tektir.<delimiter>Gökyüzü berrak, yeryüzü sağlamdır,<delimiter>ve iç(sel) dünyanın ruhu tamdır.<delimiter>Toprağın hükümdarı bütün olduğunda,<delimiter>ülke de güçlüdür, canlı ve iyidir<delimiter>ve insanlar yeterlidir<delimiter>dünyevi ihtiyaçlarını karşılamakta.<delimiter>Gündüz zamanı gökyüzü karanlık olduğunda<delimiter>ve gece gibi kapandığında,<delimiter>ülke ve onun insanları<delimiter>muhakkak ki çok acı çekeceklerdir.<delimiter>Dünyayı dolduran çiğin sağlamlığı<delimiter>ona onun yaşamını verir;<delimiter>iç(sel) dünyanın enerjisi<delimiter>onun gücünün eksilmesini engeller;<delimiter>onun doluluğu kurumasını engeller.<delimiter>Tüm şeylerin gelişmesi<delimiter>onların ölümünü engeller.<delimiter>Liderin işleri<delimiter>nüfusun refahını sağlamalıdır.<delimiter>Bunun için denir ki<delimiter>...“Alçakgönüllülük köküdür<delimiter>...büyük asaletin;<delimiter>...alçak, bir temel oluşturur<delimiter>...büyük için<delimiter>...ve prensler kendilerinin<delimiter>...değerinin az olduğunu düşünürler.”<delimiter>Bundan dolayı her biri tevazuya güvenir;<delimiter>çok fazla başarı sahibi olmanın bir avantajı yoktur,<delimiter>yeşim çanlar gibi yüksek sesler çıkarmayın,<delimiter>ne de taş ziller gibi takırdamayın.
<h1>40. Varlık ile Yokluk</h1>
Doğanın işleyişi<delimiter>döngüseldir ve geri dönüşlüdür.<delimiter>Doğanın yolu teslimiyettir;<delimiter>çünkü kendini teslim etmek “olmak” demektir.<delimiter>Her nesne varlıktan gelir,<delimiter>varlık ise yokluktan gelir.
<h1>41. Benzerlik ve Farklılık</h1>
Tao’yu dinlemede,<delimiter>arif olan öğrencinin işi çalışkanlıktır;<delimiter>vasat öğrenci hatırına geldikçe bu çalışkanlığa<delimiter>katılır;<delimiter>akılsızın ki ise bunlara gülmektir.<delimiter>Ama aklımızdan çıkarmayalım ki<delimiter>ani kahkahalar olmazsa,<delimiter>o iş doğal olmaz.<delimiter>O yüzden derler ki:<delimiter>“An olur aydınlık bile göze karanlık görünür;<delimiter>ilerleme göze gerileme görünür;<delimiter>kolaylık göze zorluk görünür<delimiter>ve değer de göze boş, yetersiz, güçsüz görünür;<delimiter>an olur pak olan göze kirli görünür<delimiter>ve hatta gerçek göze yalan görünür<delimiter>ve karenin köşeleri varmış görünür;<delimiter>büyük itibar fayda etmez olur,<delimiter>en tiz nota işitilemez olur;<delimiter>biçimli göze biçimsiz görünür<delimiter>ve doğanın yolu insanın görüş alanından<delimiter>çıkmış olur”.<delimiter>İşte bu anlarda dahi,<delimiter>her şeyin gereğinin yapılabileceğinden,<delimiter>umudunu kesmez doğa.
<h1>42. Tao’nun Dönüşümleri</h1>
Tao, adından önce de vardı<delimiter>ki adından zıtları türeyip,<delimiter>üç kısma ayrıldı<delimiter>ve sonra da pek çok isme.<delimiter>Bunlar birbiriyle kavuşurlar,<delimiter>kendi içlerinde uyuşurlar<delimiter>ve böylece bir olmakla<delimiter>insanın iç dünyasını oluştururlar.<delimiter>Hiç kimse başkasının gözüne<delimiter>değersiz görünmek istemez.<delimiter>Ancak bilge önder kendini öyle tarif eder;<delimiter>çünkü bilir ki kişi yenilerek yenebilir<delimiter>ve yenerek yenilebilir<delimiter>ve bilir ki şiddet yanlısı kişi<delimiter>asla eceliyle ölmez.
<h1>43. Tao’yla Bir Oluş</h1>
Sertin üstesinden ancak<delimiter>ona boyun eğip sulha getirerek<delimiter>yumuşak, gelir<delimiter>içine hiçbir nesne girmeyen<delimiter>boşluğun olmadığı yerlerde bile.<delimiter>İşte bunlar ile anlaşılır<delimiter>doğanın yolunun değeri.<delimiter>Arif olan eksiksiz anlar<delimiter>sözsüz öğretinin de olabileceğini<delimiter>ve eylemlerin kendini geliştirmeyi<delimiter>istemeden yapılması gerektiğini.
<h1>44. Yeterlilik</h1>
Kanaatkâr kişi bilir kendinin<delimiter>şöhretten bile değerli olduğunu<delimiter>ve böylelikle alçakgönüllü kalır.<delimiter>Kendinden çok servetine<delimiter>bağlı olan kişi ise<delimiter>çok daha fazla zarar eder.<delimiter>Durmasını bilen belki kaybeder;<delimiter>ama selamette kalır.
<h1>45. Değişimler</h1>
Geçmişe bakınca, kendi zamanında<delimiter>kusursuz görünen başarılar<delimiter>noksan ve bozuk görünebilir;<delimiter>ama bu demek değildir ki o başarıların<delimiter>faydası sürmedi.<delimiter>Bir zaman dolu görünen<delimiter>sonradan boş görünebilir<delimiter>yine de henüz tükenmemiştir.<delimiter>Bir defasında doğru görünen<delimiter>bir dahakinde eğri görünebilir.<delimiter>Zekâ, aptallık görünebilir;<delimiter>güzel söz söyleyiş, patavatsızlık görünebilir.<delimiter>Hareket soğuğu alt edebilir,<delimiter>durağanlık da sıcağı;<delimiter>ama hareketteki durağanlık<delimiter>Tao’nun yoludur.
<h1>46. Arzuyu ve Hırsı Yumuşatmak</h1>
Doğanın yoluna dikkat edildiğinde,<delimiter>tüm şeyler kendi fonksiyonlarına uygun<delimiter>hareket ederler;<delimiter>atlar arabaları çeker ve sabanın önünden giderler.<delimiter>Fakat doğanın yoluna dikkat edilmediğinde<delimiter>atlar çarpışma ve savaş için yetiştirilirler.<delimiter>Arzu, hoşnutsuzluğa sebep olur iken<delimiter>yeterliliği bilen kişi<delimiter>ihtiyacına daha kolay sahip olur.
<h1>47. Uzakları Keşfetmek</h1>
Tao seyahat etmeden de<delimiter>bilinip gözlenebilir.<delimiter>Göklerde olan biten de<delimiter>pencereden bakmadan görülebilir.<delimiter>Ne kadar uzağa gidilirse<delimiter>o kadar az olur bilinen.<delimiter>Ondandır bilge kişinin bakmadan her şeyi görmesi<delimiter>ve kendini geliştirme kaygısı olmadan çalışarak<delimiter>Tao’nun bütünlüğünü keşfetmesi.
<h1>48. Bilgiyi Unutmak</h1>
Bilgiyi izlerken<delimiter>eldekilere her gün yenisi eklenir.<delimiter>Ama Tao’nun yolunu izlerken,<delimiter>eldekiler azalır;<delimiter>daha az çabalanır,<delimiter>ta ki çabalama kalmasın.<delimiter>Gayret dizginlenmezse<delimiter>hiçbir iş yarım kalmaz.<delimiter>Doğanın yolu<delimiter>değişim tasarlayarak değil<delimiter>nesneleri kendi gidişine bırakarak hüküm sürer.
<h1>49. Duyumsamanın Erdemi</h1>
Bilge kişi kendine önem vermez;<delimiter>ama başkalarının ihtiyaçlarını duyumsar.<delimiter>Erdemin büyük bağlılık gerektirdiğini<delimiter>ve kendinin buna sahip olup herkese karşı<delimiter>iyi olduğunu bilerek;<delimiter>başkaları ne yaparsa yapsın,<delimiter>bilge onların ihtiyaçlarına göre davranır.<delimiter>O, alçakgönüllü ve utangaçtır.<delimiter>Böylelikle diğerlerinin kafasını karıştırır.<delimiter>Onlar ki onu çocukmuş gibi görürler,<delimiter>bazı zaman onun sözlerine kulak verirler.
<h1>50. Hayata Biçilen Paha</h1>
İnsanlara bakarken görebiliriz belki<delimiter>doğum ve ölümün iç içe olduğunu uzamda.<delimiter>Üçte biri hayati izler, üçte biri ölümü<delimiter>ve öylece doğumdan ölüme naklolanlar<delimiter>da gördüklerimizin üçte biri.<delimiter>Tao’nun yolunu takip eden,<delimiter>azgın hayvanlardan korkmadan yol alır.<delimiter>Kavga gürültüden ise etkilenmez;<delimiter>çünkü direniş göstermez.<delimiter>Evren bu dünyanın merkezidir,<delimiter>dolayısıyla Tao’nun içinde yaşayanın<delimiter>iç dünyasında yoktur hiçbir yer<delimiter>ölümün girebileceği.
<h1>51. Tao’nun Gıdası</h1>
Tüm maddiyat mutlak olan<delimiter>ilkeden ortaya çıkar.<delimiter>O ilke ki doğanın yoludur.<delimiter>Her canlıyı var oluş oluşturur<delimiter>ve çevresi şekillendirir.<delimiter>Erdemle güzelce beslenirse büyür,<delimiter>yokluktan varlığa doğru.<delimiter>Doğadaki her şey Tao’yu sayar,<delimiter>onun erdemine itibar eder,<delimiter>yine de Tao’nun beklentisi yoktur,<delimiter>itibar ya da saygıdan yana.<delimiter>Doğanın yolunun erdemi<delimiter>her şeyin ondan doğmuş olmasında;<delimiter>her şeyi onun besleyip onun rahat ettirmesindedir.<delimiter>Onları zarardan esirgeyerek<delimiter>geliştirir, korur ve onlara özen gösterir.<delimiter>Tao yaratır; ama saygınlık istemez<delimiter>ve yol gösterir; ama karışmaz.
<h1>52. Öze Dönmek</h1>
Tao’nun erdemi kendi doğal yolunu yönetir.<delimiter>Nitekim, her kim onunla bir olursa,<delimiter>yaşayan her şeyle bir,<delimiter>ölüm korkusundan da arık olur.<delimiter>Böbürlenmek ve oraya buraya koşuşturmak,<delimiter>huzur dolu yaşamın zevkini yok eder.<delimiter>Yaşamın arzusunun olmadığını bilen için,<delimiter>arzu sahibi olmayıp böbürlenmeyi<delimiter>gereksinmeyen için yaşam, çok daha tatminkardır.<delimiter>Önemsiz ve küçüğü görmeyi öğren,<delimiter>bilgelikle yetiş ve iç dünyanı geliştir ki<delimiter>onda gerileme olmaz, savaşmaya çalışma ki<delimiter>zarardan korunasın.
<h1>53. Kanıt</h1>
Nefsin Tao’yu bırakmak istediğinde,<delimiter>onu aklından çıkar, Tao’ya devam et.<delimiter>Mahkemeler süsle dolduğunda,<delimiter>tarlalar yabani otla dolar,<delimiter>tahıl ambarları ise boşalır.<delimiter>Ne yanında kılıç taşımak<delimiter>ne çok süslenmek ne de tok iken hala<delimiter>yiyip içmek doğanın yoludur.<delimiter>Kullanabileceğinden çoğuna sahip olan kimse<delimiter>onu iyi kullanabilecek olanı ondan<delimiter>mahrum etmektedir.
<h1>54. İç Dünyayı İşlemek</h1>
Kökü sıkı olan kolayca yerden sökülmez;<delimiter>tıpkı sıkıca kavrananın,<delimiter>elden kolayca kaymaması gibi.<delimiter>Eğer kişi onu içinde işlerse,<delimiter>Tao’nun erdemi gerçek olur.<delimiter>Ailece sevilirse yayılır;<delimiter>tüm köyde sevilirse büyür<delimiter>ve bir ulus severse bereketli olur.<delimiter>Evrensel olarak gerçek olduğunda,<delimiter>erdem tüm insanlarda olur.<delimiter>Her nesne Tao nazarında birer küçük evrendir;<delimiter>dünya kâinatın küçük evreni,<delimiter>ulus dünyanın küçük evreni,<delimiter>köy ulusun küçük evreni;<delimiter>aile köyün küçük evreni<delimiter>ve bedeni kişinin ailesinin küçük evrenidir,<delimiter>tek bir hücresinden galaksiye kadar.
<h1>55. Gizemli Erdem</h1>
Erdemli kişi yeni doğmuş bir çocuk gibidir,<delimiter>doğanın yolunda olup Tao’nun yolundan<delimiter>dem vuranların yapacağı saldırılar<delimiter>ona dokunmaz.<delimiter>Yeni doğmuş çocuğun kemikleri yumuşaktır,<delimiter>kasları bükülgendir; ama kavrayışı sağlamdır.<delimiter>Yaratıcılık ve yenilikçilikten doğduğunu<delimiter>bilmese de o bir bütündür.<delimiter>Doğanın yolu çocuğun içindedir,<delimiter>onun için tüm gün bağırsa bile,<delimiter>ne sesi kısılır ne boğazı kurur.<delimiter>Kalıcılıktan uyum doğar,<delimiter>uyumdan da aydınlanma.<delimiter>Oradan oraya koşuşturmak bilgece değildir.<delimiter>Soluğu tutmak bedeni gerer;<delimiter>çok enerji sarf ederse<delimiter>kişi tükenir;<delimiter>çünkü bu doğal olan yol değildir.<delimiter>Tao’ya ters düşen<delimiter>doğal yıllarını yaşamaz.
<h1>56. Erdemli Pasiflik</h1>
Doğal yolu bilenlerin<delimiter>böbürlenmeye ihtiyacı yoktur,<delimiter>sadece çok az bilenler<delimiter>sıkça duyulurken;<delimiter>(böylece) bilge kişi çok az söyler,<delimiter>o da eğer bir şey söylerse.<delimiter>Bir uyarıcı talep etmediğinden<delimiter>keskinliğini iyi yumuşatır,<delimiter>karmaşığı basite indirger,<delimiter>pırıltısını sönük görünecek şekilde saklar,<delimiter>tozu yatıştırır,<delimiter>tüm doğal şeylerle birlik halinde iken.<delimiter>Aydınlanmaya ulaşmış kişi<delimiter>(bunu yapmak için çabalamadan)<delimiter>arkadaş edinmekle ilgilenmez,<delimiter>ne de düşman kazanmakla;<delimiter>iyi ya da kötü ile, övgü ya da suçlama ile.<delimiter>Bu tür bir tarafsızlık insanın en üst halidir.<delimiter>bu bölüm için (bkz: zen); (bkz: zen Budizm).
<h1>57. Sadeleştirme</h1>
İnsanlar doğal adalet ile yönetilmeli,<delimiter>savaş açılacaksa strateji ve taktikler kullanılmalıdır.<delimiter>Kendini bilmek için, kişi kurnazca<delimiter>hareket etmemelidir.<delimiter>Yasa ve yasakların sayısı ne kadar çoksa,<delimiter>orada yaşayan insanlar o derece yoksuldur.<delimiter>Çarpışma ve savaşta silahlar ne kadar keskinse,<delimiter>ülkeyi kuşatan sorunlar o derece büyüktür.<delimiter>İnsanlar ne kadar kurnazca yönetilirlerse<delimiter>o kadar tuhaf şeyler olur ülkede.<delimiter>Kurallar ve düzenlemeler ne kadar sertse,<delimiter>hırsızlık yapacakların sayısı o kadar yüksek olur.<delimiter>Bu sebeple bilge kişi çabalamaz<delimiter>reform yapacağım diye;<delimiter>ama insanlara zihnin barışını öğretir,<delimiter>hayatlarından zevk almalarını sağlamak için.<delimiter>İhtirasları olmadığından o ne yaparsa doğaldır.<delimiter>Kendine yeterlilik öğrettiğinden<delimiter>onu takip eden insanlar<delimiter>güzel ve sade bir hayata dönerler.<delimiter>nb: O devirlerde demokrasi adı verilen garip<delimiter>popülist yönetim yerine bir tür krallık varmış; biraz<delimiter>da yöneticiyi eğitmek için yazılmış metnin hem<delimiter>tamamı hem de bu bölümü.
<h1>58. Koşullara Göre Dönüşümler</h1>
Yöneticinin eli hafif olduğunda,<delimiter>insanlar didinmez;<delimiter>fakat ülke katı yönetildiği zaman,<delimiter>insanlar hilekarlıkla büyür.<delimiter>Bilge kişinin hareketleri keskindir;<delimiter>ama hiçbir zaman kesici değildir.<delimiter>Sivridirler; ama hiçbir zaman delici değil.<delimiter>Doğrudandırlar; ama zorlamasız<delimiter>ve kontrolsüz değildirler.<delimiter>Parlaktırlar; ama kör etmezler.<delimiter>Budur bilge kişinin eylemi;<delimiter>çünkü o bilir ki<delimiter>nerede mutluluk varsa,<delimiter>orada sefalet ve ızdırap da vardır;<delimiter>nerede bulunursa dürüstlük,<delimiter>orada sahtekârlık için fırsat vardır<delimiter>ve insanlar aldatılabilirler.<delimiter>Bilge kişi bilir ki hiç kimse önceden söyleyemez<delimiter>şu an geleceğin ne sakladığını.
<h1>59. Tao’yu Korumak</h1>
Kendini ilerletme kaygısı yerine<delimiter>kendine hâkim olma kaygısıyla hareket ederek<delimiter>önderlik etmek ve içtenlikle<delimiter>başkalarıyla ilgilenmek mümkündür.<delimiter>Bu, erdemle hareket ederek ve<delimiter>eksik bir iş bırakmayarak olur.<delimiter>Kökü açık görüşlülüğe dayanan erdemli ve<delimiter>sağlam bir temel iyi önderliğin ve hem uzun<delimiter>hem de güçlü yaşamanın ön şartıdır.<delimiter>Erdemi sınır bilmeyen kişi<delimiter>önderliğe en uygun olandır.<delimiter>Tıpkı kabuk, ağacını koruduğu gibi<delimiter>dalınçı hayatında uygulaması sayesinde<delimiter>onun kökleri derinde ve hayatı korumadadır.
<h1>60. Yönetmek</h1>
Bir ülkeyi yönetmek için en<delimiter>küçük balığı kızartırmışçasına<delimiter>itinayla hareket etmek gerekir.<delimiter>Eğer eylemler doğal yoldan yaklaşır<delimiter>ve gerçekleşirse kötülüğün gücü azalır.<delimiter>Böylelikle hem yöneten hem yönetilen<delimiter>eşit derecede korunur.<delimiter>Birinin erdemi öbürünü tazeleyeceğinden<delimiter>birbirleri için zararlı şeyler düşünmeyeceklerdir.
<h1>61. Alçakgönüllülük</h1>
Tıpkı zengin ve bayındır toprak gibi büyük<delimiter>bir ülke de kabul edici ve sakindir.<delimiter>İncelik sahibi kişi sakinliği ve ona yöneleni<delimiter>kabul etmesi sayesinde<delimiter>güçlünün üstesinden gelir.<delimiter>Bir ülke başka bir ülkeyi<delimiter>diğer ülkeye yol vererek yenebilir.<delimiter>Küçük bir ülke büyüğe teslim olup<delimiter>silahsızken bile onu yenebilir.<delimiter>Yenenin muradı teslimiyet olmalı;<delimiter>ancak teslimiyetle karşı tarafın üstesinden gelinir.<delimiter>Bayındır bir ulus kaynaklarını tam olarak<delimiter>kullanmak için daha kalabalık olmaya<delimiter>ihtiyaç duyabilirken böylesi doğal serveti<delimiter>olmayan ülke halkının gereksinimlerini<delimiter>karşılamaya ihtiyaç duyabilir.<delimiter>Birlik içinde hareket ederek her ikisi de<delimiter>ihtiyaçlarına kavuşabilir.
<h1>62. Hazineyi Paylaşmak</h1>
Her şeyin kaynağı Tao’dadır.<delimiter>O iyi için bir hazine,<delimiter>muhtaçlar için bir sığınaktır.<delimiter>Unvanı övgüyle satın almak mümkünse de<delimiter>saygınlık iyi iş başararak kazanılır.<delimiter>Tao’yu bulmamış diye hiç kimseden<delimiter>umudu kesmemek gerekir.<delimiter>Armağanlar gönderilen kutlu günlerde<delimiter>kısrak ya da elmas yerine<delimiter>Tao’nun öğretisini gönderin.<delimiter>Doğanın yolunu ilk keşfettiğimizde<delimiter>biz, kabahatlerimizin geçmişte yani<delimiter>ait oldukları yerde kaldıklarını öğrendiğimiz<delimiter>için mutlu bir hazine bulduğumuzun<delimiter>farkına vardığımız için ise çok mutluyuz.
<h1>63. Başlamak ve Tamamlamak</h1>
Tasarlamadan hareket et;<delimiter>doğal bir şekilde çalış ve tatsızın tadını al.<delimiter>Küçüğü büyüt; azı çok kıl ve<delimiter>acıyı itinayla ödüllendir.<delimiter>Karmaşıktaki basiti ara ve<delimiter>küçük nesnelerde büyüklüğe er.<delimiter>Zor işlerin bile kolaylıkla yapılması<delimiter>ve büyük eylemlerin küçük işlerden oluşması<delimiter>doğanın yoludur.<delimiter>Bilge kişi büyüklüğe, küçük işler<delimiter>misliyle katlanınca erer.<delimiter>Kolayca verilen sözler en kolayca dönülenlerdir<delimiter>ve yeterince itinalı hareket etmemek<delimiter>ardından felaket gelmesine yol açar.<delimiter>Bilge kişi sorunlarla, ortaya çıktıkları gibi yüzleşir;<delimiter>bu sayede sorunlar ona sıkıntı olmaz.
<h1>64. Gizemden Ayrılmamak</h1>
Sorunlar ortaya çıkmadan önce<delimiter>kabul edilip ele alınırsa<delimiter>daha başlamadan kargaşanın önüne geçilebilir,<delimiter>o sayede huzur korunabilir.<delimiter>Kırılganı incitmek kolaydır,<delimiter>küçüğü saçmak da.<delimiter>Koca ağaçlar en küçük budaklardan biter;<delimiter>sekili bir bahçe bir küp topraktan çıkar<delimiter>ve uçsuz bucaksız yolculuklar<delimiter>ilk adımı atmakla başlar.<delimiter>Yapacaklarını kafasında kuran, kendi amacını<delimiter>yok eder.<delimiter>Bir şeye sarılan, onu yitirmeye mahkûmdur.<delimiter>Bilge kişi kafasında yenmeyi kurmaz ki<delimiter>yenilsin,<delimiter>bir şeye sarılmaz ki<delimiter>yitirsin.<delimiter>Bitirmek üzereyken bozgun kolaydır,<delimiter>onun için sadece başlangıçta değil,<delimiter>sonuna kadar itinayı elden bırakma.<delimiter>Bilge kişi fikirlere sarılmanın değil<delimiter>arzularında özgür olmanın peşindedir.<delimiter>Bilge kişi kaybolanları geri getirir<delimiter>ve Tao’yu bulmalarına yardım eder.
<h1>65. Erdemli Yönetim</h1>
Zorla öğretmenin<delimiter>Tao’ya ters olduğunu bildikleri için<delimiter>ilk bilgeler Tao’nun yolunu<delimiter>öğretmeyi tasarlamadılar.<delimiter>Devletin önünde iki yol vardır:<delimiter>İlki saman altından su yürüten kurnaz olup<delimiter>halkı aldatmayı tasarlamaktır.<delimiter>Böyle yönetilirse,<delimiter>halk kurnazlaşır<delimiter>ve yöneteni aldatmayı tasarlar.<delimiter>Ülkeyi yönetmenin ikinci yolu,<delimiter>öyle içten pazarlıklı olmadan yönetmektir.<delimiter>Erdemle yönetildikleri için<delimiter>böyle yönetilenler gerçekten mutlu olur,<delimiter>erdemli yönetim herkese karşı adildir<delimiter>ve böylece birliği sağlar.
<h1>66. Arkadan Önderlik Etmek</h1>
Irmağın ve akıntının hâkimi denizdir;<delimiter>çünkü hepsinden alçaktadır.<delimiter>Öğretmenin öğrencilerine yol göstermesinin<delimiter>en iyi yolu<delimiter>önde gitmelerine izin vermektir.<delimiter>Yöneten bir bilge olduğunda halk<delimiter>baskı hissetmez;<delimiter>kendilerini iyi yöneteni destekler<delimiter>ve ondan hiç bıkmazlar.<delimiter>Kendisine rakip çıkacak diye korkan<delimiter>kimsenin rekabetine karşı koyamaz.
<h1>67. Üç Kıymetli Özellik</h1>
Doğanın yolundan gidenler<delimiter>üç özellikleriyle başkalarından ayrılırlar:<delimiter>Çok merhametlidirler, çok tutumludurlar<delimiter>ve kimseyle yarışmayacak kadar yiğittirler.<delimiter>Yiğitlikten merhamet doğar;<delimiter>tutumluluktan ise cömertlik;<delimiter>alçakgönüllülük arkadan önderlik etme isteği<delimiter>doğurur.<delimiter>Merhametten uzak durup<delimiter>sadece kahramanlığı övmek,<delimiter>tutumlu olmayıp bencillik etmek<delimiter>hastaların işidir.<delimiter>Alçakgönüllülük bilmeyip<delimiter>hep birinci olmaya çalışanlar hastadır.<delimiter>Gerçek kahramanlık ve<delimiter>çok güçlü savunma sadece<delimiter>merhamet sahiplerinde görülebilir.<delimiter>İnsanlığı koruyup esirgemenin<delimiter>yolu merhametten geçer;<delimiter>çünkü yaradan yenilgi yüzü göstermeyeceklerini<delimiter>merhamet silahıyla donatır.
<h1>68. İhtirassızlık</h1>
Yararlı bir savaşçı<delimiter>ne hiç yoktan kızgınlıkla<delimiter>ne de öldürme arzusuyla hareket eder.<delimiter>Yenen kinci olmamalıdır.<delimiter>Efendilik tevazu ister.<delimiter>Eğer barış ve birlik diliyorsak<delimiter>hasımlarımıza yaklaşımımız<delimiter>üstünlük arzusundan arınmış olmalı<delimiter>ve çekişme olmadan uygulanmalıdır.
<h1>69. Gizemli Tao’nun Kullanılışı</h1>
Tartışmalar kavgacılık yapmak yerine<delimiter>beklemeyi bilerek<delimiter>üstüne gitmek yerine geri çekilerek kazanılabilir.<delimiter>Büyük savaşlar kıpırdadığını<delimiter>belli etmeden ve gizlediği gücünü<delimiter>koruyarak hareket etmek,<delimiter>saldırmadan ele geçirmek,<delimiter>silahtan başka şeyler kuşanmak<delimiter>sayesinde kazanılabilir.<delimiter>Savaştıklarını küçük görme;<delimiter>çünkü bu, en değerli varlığını<delimiter>yitirmene yol açabilir.<delimiter>Zayıf olan<delimiter>bunu unutmadan savaşırsa<delimiter>her şeye rağmen kazanabilir.
<h1>70. Gizli Kimlik</h1>
Bilge kişinin söylediği sözler basit,<delimiter>yaptığı işler kolay da olsa<delimiter>kendine bilge diyenlerin söz ve işleri arasında<delimiter>azınlık kalır.<delimiter>Bilgenin yolunu bulmak sıradan insan için<delimiter>zordur; çünkü bilgenin sözleri ezeli geçmişten gelir.<delimiter>Yaptıkları ise doğal işlerdir.<delimiter>Bilgenin yolunu bulanlar<delimiter>az ve seyrektir;<delimiter>ama bilgeye dürüstlükle davrananları<delimiter>bilge ve Tao ödüllendirir.<delimiter>O kişi bilgenin şık görünmediğini,<delimiter>güzel değil kaba giysiler giydiğini bilir.<delimiter>Bilgenin beklentisi insanların<delimiter>onun yolunu anlaması değildir;<delimiter>çünkü bilgenin mücevheri kalbinde saklıdır.
<h1>71. Hasta Olmamak</h1>
Bilgisizliğini bilmek kişiliğin gücünü gösterir;<delimiter>ama bilgeliği bilmemek güçsüzlüğe delalettir.<delimiter>Hastalık hastası olmak da sağlığa alamettir.<delimiter>Onun içindir ki bilge kişi giderek<delimiter>hastalık hastası olur<delimiter>ta ki hastalık hastası olmak onu hasta etsin,<delimiter>işte o zaman hastalıktan kurtulur.
<h1>72. Kendini Sevmek</h1>
Bilge kişi huşu ve isabetle hareket eder.<delimiter>Başkalarının evine çat kapı gidip<delimiter>onları rahatsız etmez,<delimiter>istenmedikçe bir işe karışmaz,<delimiter>meğerki başkalarına zarar versinler,<delimiter>işte o zaman bilgeye başvurulur.<delimiter>Bilge kendini bilse de<delimiter>belli etmez.<delimiter>Kendine saygısı vardır; ama kibri yoktur.<delimiter>Çünkü o, gereksinmediği şeye<delimiter>sahip olmama yeteneği geliştirmiştir.
<h1>73. Yeterlikle Hareket Etmek</h1>
Tutkulu bir kahraman<delimiter>ya öldürür ya öldürülür;<delimiter>ama hem cesur hem de sakin bir insan<delimiter>kendi canını da başkalarınınkini de koruyabilir.<delimiter>Bir canı korumanın neden yeğ olduğunu<delimiter>hiç kimse kesin bir şekilde söyleyemez.<delimiter>Erdemin yolu gayretkeşlik tasarlamadan<delimiter>hareket etmektir ki tasarlamadığı halde<delimiter>üstün gelir.<delimiter>Erdemin yolu nadir konuşur ve asla soru sormaz<delimiter>ancak soru sorulmadan yanıt olarak verilir.<delimiter>Onun her ihtiyacı tamam edilir<delimiter>ve o hep kolay gelir;<delimiter>çünkü bu yol insanın anlayamayacağı<delimiter>kendi planını takip eder.<delimiter>O ağını hem derin hem de geniş örer<delimiter>ve geniş aralıklı olduğu halde, geçen her şey<delimiter>ona takılır.
<h1>74. Tao’yu Yerinden Etmek</h1>
İnsanlar ölümden korkmaz olursa<delimiter>ölüm tehdidinden de korkmaz olur.<delimiter>Ülkede erken ölüm yaygınlaşırsa<delimiter>ve ölüm ceza olarak dağıtılırsa<delimiter>insanları kanunu çiğnemekten korkmaz olur.<delimiter>Böylesi bir ülkede cellât olmak<delimiter>tahtayı kesmeye çalışırken<delimiter>kendi elini kesen<delimiter>beceriksiz bir marangoz olmaya benzer.
<h1>75. Açgözlülüğün Can Yakması</h1>
Vergiler çok ağır olursa<delimiter>açlık insanları bitap düşürür.<delimiter>Yönetenler çok müdahaleci olurlarsa<delimiter>halk asileşir.<delimiter>Yönetenler insanların canına çok kast ederse<delimiter>canlar önemsenmeden alınır olur.<delimiter>Ülkedeki insanların karnı aç<delimiter>canları kıymetsiz olursa<delimiter>onlar da yönetimi alaşağı etmek için<delimiter>artık kendi canlarından geçerler.
<h1>76. Gücüne Güvenmenin Reddi</h1>
İnsanlar nazik ve uysal doğar.<delimiter>Öldüğünde bedeni katı ve sert olur.<delimiter>Canlı bitkiler yumuşaktır ve<delimiter>hayat veren bitki özüyle doludur;<delimiter>ama öldüğünde solar ve kurur.<delimiter>Yoğunluk, sertlik ve katılık<delimiter>ölümün işaretleridir, nezaket ve<delimiter>eğilebilirlik ise canlılığa alamettir.<delimiter>Eğilmek bilmeyen savaşçı<delimiter>kendini ölüme mahkûm eder ve<delimiter>eğilmeyi reddeden ağaç kolayca kırılır.<delimiter>Onun için sert ve yoğun olanın yenilmesi<delimiter>yumuşak ve esnek olanınsa yenmesi mukadderdir.
<h1>77. Tao’nun Yolu</h1>
Tao bir yay kadar esnektir;<delimiter>yüksektekini alçaltır, alçaktakini yükseltir.<delimiter>O uzamış teli kısaltır, kısa geleni de uzatır.<delimiter>İhtiyacından çoğuna sahip olandan alıp<delimiter>ihtiyaç sahiplerine dağıtmak<delimiter>Tao’nun yoludur.<delimiter>Sıradan insanın yolu Tao’nunki değildir;<delimiter>çünkü öyleleri yoksuldan alıp<delimiter>zengine verirler.<delimiter>Bilge kişi hiçbir şeye sahip olmadığını bilir,<delimiter>onun için işinde gücünde olup tanınmaksızın<delimiter>mülkünü dünyaya verir.<delimiter>Bilge üstüne düşeni böyle yerine getirir;<delimiter>bilgelikle geçinmeden,<delimiter>kimseye göstermeden bilgeliğinden verir.
<h1>78. İçtenlik</h1>
Hasmına eğilmekte su gibisi yoktur;<delimiter>ona gelen katı ve güçlüyken bile<delimiter>incelikte ve akışkanlıkta suyun dengi bulunmaz.<delimiter>Güçsüz güçlüyü<delimiter>esnek de serti yenebilir.<delimiter>Bu çok yaygın bir bilgi olduğu halde<delimiter>pek azı bunu hayatında uygular.<delimiter>Tezatmış gibi görünse de<delimiter>insanların aşağılamalarını<delimiter>kaldırabilen kişi<delimiter>yönetmeye uygundur.<delimiter>Önderlik etmeye uygun olan da<delimiter>ülkesinin felaketleriyle bizzat yüzleşendir.
<h1>79. Borcun İfası</h1>
Ülke insanları arasında<delimiter>borçlarını bilsinler diye anlaşma ve<delimiter>senetler yapıldığında pek çoğunun<delimiter>ödevini ifa etmediği vakidir.<delimiter>Bilge kişi aynısını başkalarından beklemediği halde<delimiter>kendi ödevlerinin ifasını garanti eder,<delimiter>onun erdemi budur.<delimiter>Borcunu kendi yerine başkasının<delimiter>ifa etmesini isteyen kişi erdemsizdir.<delimiter>Doğanın yolu böyle hallerde<delimiter>dayatmada bulunmaz; ama hep iyiden yana kalır<delimiter>ve onların ödülü olarak davranır.
<h1>80. Tek Başına Durmak</h1>
Küçük bir ülkenin pek çok makinesi olabilir;<delimiter>ama halkın işine yaramayabilirler;<delimiter>kullanmadıkları tekne ve binekleri olur;<delimiter>zırh ve silahları gösterilmez;<delimiter>çünkü ölüme ciddiyetle bakarlar.<delimiter>Yazdıkları kadar düğüm atmazlar ve<delimiter>evden çok uzağa yolculuk etmezler.<delimiter>Yedikleri yemekler sade ve iyidir,<delimiter>giysileri de sade; evleri güvenlidir<delimiter>sürgüsüz demirsiz ve onlar kendi bildikleri gibi<delimiter>yaşayarak mutludurlar.<delimiter>Komşuların horoz ve köpekleri<delimiter>seslerini uzağa yetiremeseler de<delimiter>bu köylerin insanları<delimiter>çok yaşayıp huzur içinde ölür.
<h1>81. Sadeliği Gösteriş</h1>
Gerçek her zaman güzel,<delimiter>güzel sözler de her zaman gerçek değildir.<delimiter>Erdemli kişi<delimiter>kendi için tartışmaya gerek görmez;<delimiter>çünkü bilir ki tartışmak yararsızdır.<delimiter>Doğanın yolunu bilenler<delimiter>kurnazlıklarını geliştirmezler.<delimiter>Diğer yandan kendi yaşamını<delimiter>ve başkalarınınkini yönetmek için<delimiter>kurnazlığını kullananlar<delimiter>ne Tao’yu bilirler<delimiter>ne doğal mutluluğu.<delimiter>Bilge kişi eşya ya da bilgiyi<delimiter>saklamaya yer aramaz; çünkü bilir ki<delimiter>bunlar ne kadar az olursa kendisi daha çoğuna<delimiter>sahip olur<delimiter>ve ne kadar çok verirse<delimiter>bereketi o kadar artar.<delimiter>Bilgenin yolu ince, keskincedir;<delimiter>ama can yakmaz.<delimiter>Bilgenin yolu<delimiter>kurnazlığa kaçmadan çalışmaktır.<delimiter>İşte bütün tasavvufi görüşlerin başladığı nokta bu kitaptır.<delimiter>İstanbul’da bu inancı yaşatmak asıl büyük ıstıraptır.