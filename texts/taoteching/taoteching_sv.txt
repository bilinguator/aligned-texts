Lao Zi
<h1>Daodejing</h1><delimiter>Swedish by Gordon Sandgren
<h1>1</h1>
Det Tao som kan observeras är inte det eviga Tao.<delimiter>Det som kan namnges är inte det eviga namnet.<delimiter>Det obeskrivliga är universums ursprung.<delimiter>Då beskrivningar för första gången kunde göras började allting.<delimiter>Därför när man är fri från önskan ser man mysteriet<delimiter>När man önskar ser man manifestationer.<delimiter>Dessa två är detsamma.<delimiter>När manifestationer framträder ges olika namn.<delimiter>Deras likhet är ett mysterium,<delimiter>Mysterium inom mysteriet;<delimiter>Dörren till varje djup.
<h1>2</h1>
Alla i världen känner igen det vackra som vackert.<delimiter>Häri ligger fröet till fulheten.<delimiter>Alla känner igen det goda som godhet.<delimiter>Häri ligger fröet till ondskan.<delimiter>Därför<delimiter>Varande och icke-varande skapar varandra.<delimiter>Svårighet och lätthet får till stånd varandra.<delimiter>Lång och kort avgränsar varandra.<delimiter>Hög och låg vilar på varandra.<delimiter>Ljud och röst harmoniserar varandra.<delimiter>Fram och tillbaka följer varandra.<delimiter>Därför befinner sig de visa i ett tillstånd av wu-wei (handling utan att klänga fast).<delimiter>Och de utför den ordlösa undervisningen.<delimiter>Häri skapas myriader saker utan avgränsning.<delimiter>Därför utför de visa handlingar utan att behärska,<delimiter>Handlar utan förväntningar<delimiter>Och presterar utan att hålla fast i sina talanger.<delimiter>Det är precis därför hon inte behöver hålla fast i dem<delimiter>Eftersom de aldrig lämnar henne.
<h1>3</h1>
Om du inte smickrar den som är förträfflig, kommer du att göra andra icke-stridslystna.<delimiter>Om du inte värdesätter sällsynta skatter, kommer du att hindra andra från att stjäla.<delimiter>Om folk inte längtar, kommer de inte vara upprörda.<delimiter>Därför, när de visa regerar,<delimiter>Renar de folks medvetanden,<delimiter>De fyller deras magar,<delimiter>Gör deras ambitioner svagare och<delimiter>Stärker deras ben.<delimiter>Om människorna undervisas i att icke vara perfekta och utan längtan<delimiter>Kommer det att leda till att de intellektuella inte vågar lägga sig i.<delimiter>Genom att göra wu-wei, kommer medgörligheten att finnas.
<h1>4</h1>
Tao är så vidsträckt att när du använder den, kommer alltid någonting att vara kvar.<delimiter>Så djup är den!<delimiter>Den tycks vara förfadern till alla myriader saker.<delimiter>Den slöar det vassa<delimiter>Löser upp knutor<delimiter>Mjukar upp det skarpa ljuset<delimiter>Förenar sig med det vardagliga.<delimiter>Den är så hel!<delimiter>Den tycks vara evig.<delimiter>Den är barn till jag-vet-inte-vem.<delimiter>Och finns till före den ursprunglige Guden-i-höjden.
<h1>5</h1>
Naturen är varken god eller ond,<delimiter>Den behandlar allt opartiskt.<delimiter>Den vise är inte heller god eller ond,<delimiter>Och han behandlar alla opartiskt.<delimiter>Naturen är som en blåsbälg:<delimiter>Töm den, men den är inte förbrukad.<delimiter>Krama den och mer kommer ut.<delimiter>Den vise skaffar sig erfarenheter<delimiter>Och han blir aldrig förbrukad.
<h1>6</h1>
Tao har blivit kallad den Stora Modern:<delimiter>Tom men ändå outtömlig,<delimiter>Den är moder till alla eviga ord.<delimiter>Den är alltid närvarande i dig.<delimiter>Du kan använda den hur du vill.
<h1>7</h1>
Tao varar för alltid.<delimiter>Orsaken till att Tao varar för alltid<delimiter>Är att den aldrig är född.<delimiter>Därför kan den inte dö.<delimiter>Den vise placerar sig själv sist men finner sig vara först.<delimiter>Han ignorerar sin längtan och upptäcker sig vara nöjd.<delimiter>Han blir fulländad genom att vara i Tao.
<h1>8</h1>
Den högsta godheten är som vatten.<delimiter>Vatten ger näring till allt utan att kämpa.<delimiter>Ändå vistas det på platser som människor hatar.<delimiter>Därför den är som Tao.<delimiter>Som bostad, är jorden bra.<delimiter>För medvetandet är djupet bra.<delimiter>Ge utan att vara partisk.<delimiter>Det goda talet frodas i ärlighet.<delimiter>I ledande position, är självkontroll bra.<delimiter>I affärer är skicklighet bra.<delimiter>Om du inte gör dig till, kommer du inte att bli tillrättavisad.
<h1>9</h1>
Att vänta tills allt är mättat är inte så bra som att sluta i god tid.<delimiter>Ett väldigt skarpt slipat svärd varar inte så länge.<delimiter>En rum fyllt med guld och juveler kan inte helt skyddas.<delimiter>Att skryta om ditt välstånd och dina förtjänster får dig på fall.<delimiter>Efter fullgjort arbete, dra dig tillbaka.<delimiter>Detta är harmonins väg.
<h1>10</h1>
Lugna ner din oroade själ och håll dig till enheten:<delimiter>Kan du undvika separation?<delimiter>Fokusera på avspänning:<delimiter>Kan du vara som ett spädbarn?<delimiter>När det gäller att öka din insikt:<delimiter>Kan du få bort dina blockeringar?<delimiter>Älska dina medmänniskor och regera staten:<delimiter>Kan du undvika över-manipulation?<delimiter>När det gäller att öppna eller stänga livsflödet:<delimiter>Kan du tillåta den kvinnliga energin?<delimiter>Att upplysa hela universum:<delimiter>Kan du vara fri från förnuft?<delimiter>Ge gärna näring åt förnuftet.<delimiter>Använd det men håll inte fast vid det.<delimiter>Handla utan att förvänta dig något.<delimiter>Utmärk dig, men ta inte betalt.<delimiter>Detta är den Mystiska Moralen.
<h1>11</h1>
Trettio ekrar möts i hjulnavet.<delimiter>Det är på grund av vad som inte finns i navets centrum som gör att kärran är användbar.<delimiter>Lera formas till ett kärl.<delimiter>Det är på grund av tomheten i kärlet som gör att det är användbart.<delimiter>Såga ut dörrar och fönster för att göra ett rum.<delimiter>Det är på grund av dessa öppningar som rummet är användbart.<delimiter>Därför, det närvarande används för avkastning.<delimiter>Men det är i frånvaron som användbarheten finns.
<h1>12</h1>
De fem färgerna förblindar våra ögon.<delimiter>De fem tonerna gör våra öron döva.<delimiter>De fem aromerna förvirrar vår smaklökar.<delimiter>Kapplöpning och jakt avtrubbar.<delimiter>Att äga sällsynta skatter föder ett skadligt beteende.<delimiter>Därför beaktar den vise sitt centrum, och inte sina sinnen.<delimiter>Han kan släppa sinnena och väljer sitt centrum.
<h1>13</h1>
Acceptera en förnedring som en överraskning.<delimiter>Värdera en stor olycka som du värderar ditt eget själv.<delimiter>Vad menar jag med ”Acceptera en förnedring som en överraskning”?<delimiter>När du är ödmjuk<delimiter>Är insikten en överraskning<delimiter>Och så är förlusten.<delimiter>Det är därför jag säger, ”Acceptera en förnedring som en överraskning.”<delimiter>Vad menar jag med ”Värdera stor olycka som du värderar ditt eget själv ”?<delimiter>Om jag inte har något själv, hur kunde jag då uppleva olycka?<delimiter>Därför, om du ger ditt liv som ett bidrag till världen,<delimiter>Kan du lita på världen.<delimiter>Om du älskar att ge dig själv på detta vis,<delimiter>Då kan du vara anförtrodd åt världen.
<h1>14</h1>
Leta efter det, det kan inte ses.<delimiter>Det heter det avlägsna.<delimiter>Lyssna på det, den kan inte höras.<delimiter>Den heter det sällsynta.<delimiter>Sträck dig efter det, det kan inte fås.<delimiter>Det heter det obestämbara.<delimiter>Dessa tre ytterligheter kan inte begripas.<delimiter>Därför kan de sammanfogas till ett.<delimiter>Dess topp är inte ljus;<delimiter>Dess botten är inte mörk;<delimiter>Det existerar oupphörligt, det kan inte namnges och det återvänder till ingenting.<delimiter>Sålunda kallas det den formlösa formen,<delimiter>Bilden av ingenting.<delimiter>Detta kallas det mest fördunklade.<delimiter>Gå den till mötes, men du kan inte se dess ansikte.<delimiter>Följ den, men du kan inte se dess rygg.<delimiter>Fokusera på den uråldriga Tao<delimiter>Så kan du föreställa dig den innevarande existensen<delimiter>Och var medveten om vår urtids-början.<delimiter>Detta har kallats Tao, begynnelsens tråd.
<h1>15</h1>
De gamla taoistiska mästarna<delimiter>Hade subtila, fantastiska och mystiska genomslagskrafter<delimiter>Ett djup som man inte kan få kunskap om.<delimiter>Det är för att de är omöjliga att få kunskap om<delimiter>Som vi är tvingade att lägga märke till deras framträdande.<delimiter>Tvekande, som en som ska gå över en isbelagd flod.<delimiter>Beredd, som en som är rädd för alla grannar runt ikring.<delimiter>Värdig, som en gäst.<delimiter>Lös, som is som håller på att smälta.<delimiter>Rättfram, som en träplanka.<delimiter>Öppen, som en dalgång.<delimiter>Mörk, som dyigt vatten.<delimiter>Vem kan vara förvirrad, och använda klarhet för att gradvis bli upplyst?<delimiter>Vem kan vara lugn, och använda oupphörlig tillämpning för eventuell framgång?<delimiter>Den som håller sig till denna väg ber inte om fullbordan.<delimiter>Därför att han inte ber om fullbordan<delimiter>Kan han bli splittrad<delimiter>Och handla utan att få en vinst.
<h1>16</h1>
Åstadkom tomheten till sin ytterlighet.<delimiter>Behåll stillheten hel.<delimiter>Myriader saker agerar i samstämmighet.<delimiter>Därför iakttager jag deras återgång.<delimiter>Allt blomstrar och återvänder sedan till sin rot.<delimiter>Återvändandet till roten heter tystnad.<delimiter>Tystnad heter återvändande till liv.<delimiter>Återvända till liv heter konstant.<delimiter>Att känna till denna konstant heter upplysning.<delimiter>Att handla godtyckligt utan att känna till konstanten är skadligt.<delimiter>Att känna till konstanten är mottaglighet, vilken är opartisk.<delimiter>Opartiskhet är kungavärdighet.<delimiter>Kungavärdighet är Himmelen.<delimiter>Himmelen är Tao<delimiter>Tao är evig.<delimiter>Fastän du förlorar din kropp, dör du inte.
<h1>17</h1>
Från antiken och framåt har de känt till och tillägnat sig Tao.<delimiter>De som kom därefter älskade och prisade den.<delimiter>Nästa var skräckslagna för den.<delimiter>Och därefter föraktade de den.<delimiter>Om du är i avsaknad av ärlighet kommer ingen att tro dig.<delimiter>Hon är så omsorgsfull med sina älskade ord!<delimiter>När hennes arbete är fullständigt och hennes arbete är klart,<delimiter>Då säger alla: ”Vi gjorde det!”
<h1>18</h1>
När det stora Tao försvinner<delimiter>Då uppstår plikt och rättvisetänkande.<delimiter>När intelligensen är manifesterad<delimiter>Då visar sig bedrägeriet.<delimiter>När relationerna inte är i harmoni<delimiter>Då kommer fromheten.<delimiter>När landet är i kaos<delimiter>Då framträder lojala ministrar.
<h1>19</h1>
Gör er av med ”helighet” och överge ”duktighet” och människorna kommer att ha nytta av det hundrafalt.<delimiter>Bli av med ”moral” och överge ”rättvisa” och människorna kommer att återvända till att göra bra saker.<delimiter>Bli av med duktigheten och överge förtjänsten, och tjuvar och gangster kommer inte att finnas mer.<delimiter>Då ovanstående är endast ord, är de inte tillräckligt.<delimiter>Därför behöver det vara någonting som inkluderar dem alla.<delimiter>Se på ursprunget och ha en icke-differentierad hållning.<delimiter>Minska själviskheten och minska på längtan.
<h1>20</h1>
Bli av med kravet att ”lära” och ”oro” kommer att försvinna.<delimiter>Hur stor skillnad är det mellan ”ja” och ”nej”?<delimiter>Hur långt ifrån varandra är ”god” och ”ond”?<delimiter>Dock vad människorna fruktar kan inte åsidosättas.<delimiter>Jag är splittrad, och har aldrig varit i det behagliga centrum.<delimiter>Alla människor uppskattar sig själva, som om de är på fest.<delimiter>Jag förblir ensam, har inte ännu visat mig.<delimiter>Som ett spädbarn som ännu inte har skrattat.<delimiter>Trött, som en förtvivlad som inget hem har att återvända till.<delimiter>Alla människor uppskattar det speciella<delimiter>Men jag har lämnat allting bakom mig.<delimiter>Jag är okunnig om andras tankar.<delimiter>Så tråkigt!<delimiter>Medan de flesta är klartänkta och glada, är jag ensam oansenlig.<delimiter>De flesta vet allting.<delimiter>För mig verkar allt som i ett dunkel.<delimiter>Så trist!<delimiter>Som havet.<delimiter>Blåser bara runt!<delimiter>Det tycks inte finnas någon plats att vila på.<delimiter>Alla har ett mål i sikte.<delimiter>Jag är som en okunnig bondlurk.<delimiter>Jag är inte som andra folk.<delimiter>Jag vill bli uppfödd av Modern.
<h1>21</h1>
Den stora moralens form är någonting som bara Tao kan följa.<delimiter>Tao som en ”sak” är bara vag och otydlig.<delimiter>Hur otydlig! Hur vag! Formen är inne i den.<delimiter>Hur vag! Hur otydlig! Det finns saker i Tao.<delimiter>Hur djup! Hur mörk! I Tao är naturen.<delimiter>Naturen är så verklig - i det avseendet är det en övertygelse.<delimiter>Från nutid till antiken har dess namn alltid funnits med, så vi kan undersöka allt ursprung.<delimiter>Hur vet jag formen på allt ursprung?
<h1>22</h1>
Det ofullständiga är fullständigt.<delimiter>Det krokiga är rätat.<delimiter>Uppnåendet är där det finns lite.<delimiter>Där det är mycket, där är förvirring.<delimiter>Därför håller de visa fast vid det som är ett och blir därmed modell för allt.<delimiter>Hon visar sig inte själv, och är därför tydlig.<delimiter>Hon försäkrar sig inte, och är därför erkänd.<delimiter>Hon skryter inte och har därför meriter.<delimiter>Hon är inte stolt och är därför framgångsrik.<delimiter>Det är för att hon inte strider som ingen kan strida med henne.<delimiter>Hur kunde de gamla säga, ”Det ofullständiga är fullständigt” inte var det tomt prat?<delimiter>Tro på det fullständiga och återvänd till det.
<h1>23</h1>
Att tala lite är naturligt.<delimiter>Därför blåser en storm inte hela morgonen<delimiter>Inte heller hällregnar det en hel dag.<delimiter>Vem gör dessa saker? Himmelen och Jorden.<delimiter>Om inte ens Himmelen och Jorden kan framtvinga perfekt kontinuitet<delimiter>Hur kan då folk förvänta sig det?<delimiter>Därför går det att balansera sina handlingar med hjälp av Tao.<delimiter>Om du är ense med Tao blir du ett med Tao.<delimiter>Om du är ense med moralen blir du ett med den.<delimiter>Om du är ense med förlusten blir du ett med den.<delimiter>Tao accepterar gärna denna samstämmighet.<delimiter>Moralen accepterar gärna denna enighet.<delimiter>Förlusten accepterar gärna även samstämmigheten.<delimiter>Om du är opålitlig, kommer folk inte att ha förtroende för dig.
<h1>24</h1>
Om du står på tå, är du ostadig.<delimiter>Bredbent kan du inte gå.<delimiter>Om du anstränger dig för att synas, kommer du inte att synas.<delimiter>Om du hävdar dig, kommer du inte att skina.<delimiter>Om du skryter, kommer du inte att ha några meriter.<delimiter>Om du framhäver dig själv, kommer du inte att nå framgång.<delimiter>De som håller sig till Tao kallar detta<delimiter>Överbliven mat och bortkastad handling<delimiter>Och alla ogillar dem.<delimiter>Därför gillar en Taoist inte detta.
<h1>25</h1>
Där var någonting formlöst och perfekt<delimiter>före universum blev till.<delimiter>Så tyst och öde! Ensamt. Oföränderligt.<delimiter>Evigt närvarande.<delimiter>Det är universums Moder.<delimiter>I brist på bättre namn kallar jag det Tao.<delimiter>När jag tvingas att kategorisera det, kallar jag det ”stort”.<delimiter>Det genomsyrar allt på insidan och utsidan, och det<delimiter>Återvänder till alltings ursprung.<delimiter>Tao är bra, Himmelen är bra, jorden är bra<delimiter>Och mänskligheten är bra.<delimiter>Inom vårt rike finns fyra storheter och mänskan är en av dem.<delimiter>Mänskan följer jorden.<delimiter>Jorden följer Himmelen.<delimiter>Himmelen följer Tao<delimiter>Tao följer bara sig själv.
<h1>26</h1>
Kraften är ljusets rot.<delimiter>Det orörliga är källan till all rörelse.<delimiter>Därför reser de visa alla dagar<delimiter>utan att lämna sitt hem.<delimiter>Fastän det finns spektakel att se passerar han med lätthet.<delimiter>Varför skall en ledare fladdra runt som en dåre?<delimiter>Hur kan en ledare för en stor stat vara så intresserad av sig själv<delimiter>Att han ignorerar människorna?<delimiter>Om du tar lätt på dem kommer du att förlora din rötter.<delimiter>Om du är instabil, kommer du att förlora ditt ledarskap.
<h1>27</h1>
En god vägfarare lämnar inga spår.<delimiter>Bra tal saknar småaktig kritik.<delimiter>En god matematiker behöver ingen räknare.<delimiter>En ordentligt stängd dörr kommer att förbli stängd utan en regel.<delimiter>Skickligt fastsättande kommer att förbli fast utan band.<delimiter>Det är på detta sätt som de visa alltid är skickliga i att upplyfta folket.<delimiter>Därför överger hon inte någon.<delimiter>Hon är alltid skicklig i att hjälpa<delimiter>Därför ger hon inte upp något.<delimiter>Detta kallas ”förverkligande genom hennes upplysning”.<delimiter>Härav följer att de som är bra är lärare lär dem som<delimiter>inte-är-så-bra.<delimiter>Och de som inte-är-så-bra är de godas jobb.<delimiter>Värdera inte din lärare eller älska inte dina studenter:<delimiter>Även om du är elegant, kan du ha allvarliga fel.<delimiter>Detta kallas Viktig Subtilitet.
<h1>28</h1>
Var medveten om det manliga och var trogen det kvinnliga.<delimiter>Var som en dalgång för alla.<delimiter>När du är en dalgång för alla<delimiter>är du alltid bra<delimiter>Och du har återvänt till oskuldsfullhet.<delimiter>Känn till det Vita, var trogen det Svarta<delimiter>Var en modell för alla.<delimiter>När du är en modell för alla<delimiter>Är du alltid bra och fri från fel<delimiter>Och du återvänder till gränslöshet.<delimiter>Känn till Äran och var trogen mot Förnedring<delimiter>Var en dalgång för alla.<delimiter>När du håller dig till detta är du fullständig<delimiter>Och du återvänder till ett tillstånd av ”obearbetat stenblock”.<delimiter>Blocket är hugget av verktyg.<delimiter>De visa använder dem för att utföra uppgifterna.<delimiter>Därför skär inte de bra skräddarna bort något.
<h1>29</h1>
Om du vill styra världen<delimiter>Kan jag förutse att du inte kommer att lyckas.<delimiter>Världen är ett andligt fartyg, som inte kan kontrolleras.<delimiter>Manipulatörer rör bara till saker.<delimiter>Roffare förlorar sitt. Därför:<delimiter>Ibland leder du<delimiter>Ibland följer du<delimiter>Ibland har du svårt att andas<delimiter>Ibland andas du lätt<delimiter>Ibland är du stark<delimiter>Ibland är du svag<delimiter>Ibland förstör du<delimiter>Och ibland blir du förstörd.<delimiter>Härav undviker de visa omåttlighet<delimiter>De undviker storslagenhet<delimiter>De undviker arrogans.
<h1>30</h1>
Om du använde Tao som en princip för att styra<delimiter>Skulle du inte styra människorna med militär makt.<delimiter>Det man sår får man skörda.<delimiter>Där generaler har slagit läger<delimiter>Där växer törne och taggiga buskar.<delimiter>I kölvattnet från en stor armé<delimiter>Kommer år av hungersnöd.<delimiter>Om du vet vad du gör<delimiter>Kommer du att göra vad som är nödvändigt och sedan vara nöjd.<delimiter>Utför men skryt inte<delimiter>Utför utan att visa<delimiter>Utför utan arrogans<delimiter>Utför utan att styra<delimiter>Utföra utan att tvinga.<delimiter>När saker utsmyckas minskar de.<delimiter>Detta kallas icke-Tao<delimiter>icke-Tao är kortlivad.
<h1>31</h1>
Skarpa vapen är olycksbådande instrument.<delimiter>Alla hatar dem.<delimiter>Därför gillar inte Tao-människan dem.<delimiter>I gentlemannens inrikes-affärer<delimiter>är hedersvaktens ställning till vänster.<delimiter>I militära affärer är hans ställning till höger.<delimiter>Eftersom vapen är olycksbådande instrument, är de inte gentlemannens instrument<delimiter>Så han använder dem utan nöje<delimiter>Och han värderar enkelhet.<delimiter>Seger är aldrig sött.<delimiter>De som tycker att seger är sött<delimiter>Är de som uppskattar dödande.<delimiter>Om du uppskattar dödande, kan du inte vinna förtroende hos människorna.<delimiter>Vid gynnsamma tillfällen är platsen för hedersvakten till vänster.<delimiter>Vid olycksbådande tillfällen är platsen till höger.<delimiter>Löjtnanten står till vänster.<delimiter>Chefs-kommendören står till höger.<delimiter>Och de talar med begravnings- riter för att begrava.<delimiter>Vanlig folk, varifrån alla döda har kommit<delimiter>Gråter och klagar.<delimiter>Segrarna begraver dem med begravnings-riter.
<h1>32</h1>
Tao är alltid anonym.<delimiter>Och även fast ett ungt träd är litet<delimiter>Kan ingen tvinga det att växa.<delimiter>Om härskare kunde förverkliga denna princip<delimiter>Skulle alla saker utvecklas naturligt.<delimiter>Himmel och Jord skulle vara naturligt harmonierade<delimiter>Och regn skulle vara söt dagg.<delimiter>Folk som inte handhar Tao på dess eget villkor<delimiter>Gör justeringar;<delimiter>Och på så vis börjar indelningen med namn.<delimiter>Eftersom det redan finns för mycket namn<delimiter>Borde det sättas stopp för det.<delimiter>Genom att veta var du skall stoppa, kan du undvika fara.<delimiter>Tao's existens i världen<delimiter>Är som vattenströmmar i dalgångar som rinner ut i floder och hav.
<h1>33</h1>
Om du förstår andra är du smart.<delimiter>Om du förstår dig själv är du upplyst.<delimiter>Om du övervinner andra är du kraftfull.<delimiter>Om du övervinner dig själv har du styrka.<delimiter>Om du vet hur man kan vara nöjd är du rik.<delimiter>Om du kan agera med kraft, har du vilja.<delimiter>Om du inte förlorar din saklighet kan du bli bestående.<delimiter>Om du kan dö utan att förlora något, är du evig.
<h1>34</h1>
Alla myriader saker litar på Tao för deras liv men de urskiljer inte det.<delimiter>Det förs fram till fullbordande men kan inte sägas existera.<delimiter>Tao kläder och föder alla saker utan att härska över dem.<delimiter>Det är alltid fritt från önskan, så vi kan kalla det ”det lilla”.<delimiter>Myriaderna återvänder till det och det kräver inte herravälde<delimiter>Därför kan det kallas ”stort”.<delimiter>Tills avslutningen, betraktar Tao inte sig själv som Stort.<delimiter>Därför förverkligar det sin storlek.
<h1>35</h1>
Håller sin Stora Form<delimiter>Alla passerar bort.<delimiter>De passerar bort oskadda, vilande i Stor Fred.<delimiter>Det är för mat och musik som förbipasserande resenärer stannar.<delimiter>När Tao framträder från dess öppning<delimiter>Är den så subtil, och den har ingen smak.<delimiter>Titta på den, du kan inte se den.<delimiter>Lyssna, du kan inte höra den.<delimiter>Använd den<delimiter>Du kan inte uttömma den.
<h1>36</h1>
Det som kommer att förminskas<delimiter>Måste först ha ökat.<delimiter>Det som kommer att försvagas<delimiter>Måste först ha blivit förstärkt.<delimiter>Det som kommer att falla ner<delimiter>Måste först ha blivit upprest.<delimiter>Det som kommer att tagas<delimiter>Måste först ha givits.<delimiter>Detta kallas ”gömd insikt”.<delimiter>Det stilla och mjuka övervinner det hårda och aggressiva.<delimiter>En fisk kan inte lämna vattnet.<delimiter>Landets mäktiga vapen<delimiter>Borde inte förbises.
<h1>37</h1>
Tao är alltid icke-existerande<delimiter>Ändå är det ingenting den inte gör.<delimiter>Om härskaren kan förverkliga den<delimiter>Kommer allting att ändras på ett naturligt sätt.<delimiter>När den ändras, vill de handla.<delimiter>Så jag måste tygla dem att använda det namnlösa ”obearbetade stenblocket (ur-medvetandet).”<delimiter>Att använda det namnlösa obearbetade blocket<delimiter>Gör att de blir de fria från begär.<delimiter>Fria från begär är de lugna och<delimiter>Allt-under-Himmelen är naturligt ordnat.
<h1>38</h1>
Sann moral är inte moralisk<delimiter>Därför har den moral.<delimiter>Ytlig moral misslyckas aldrig att vara moralisk<delimiter>Därför har den ingen moral.<delimiter>Sann moral ”agerar” inte<delimiter>Och måste vara icke-existerande för att fungera.<delimiter>Ytlig moral ”agerar”<delimiter>Och måste vara tydligt för att fungera.<delimiter>Sann godhet ”agerar”<delimiter>Men måste vara icke-existerande för att fungera.<delimiter>Sann Rättvisa ”agerar”<delimiter>Men måste vara tydligt för att fungera.<delimiter>Sann korrekthet ”agerar” och om du inte reagerar<delimiter>Kommer de att rulla upp sina ärmar och hota dig.<delimiter>Därför, när Tao är försvunnen kommer moralen<delimiter>När moralen är försvunnen då är godheten där<delimiter>När godheten är försvunnen då är Rättvisan där<delimiter>Och när Rättvisan är försvunnen då är korrektheten där.<delimiter>Nu är ”korrekthet” det yttre framträdandet för trohet och ärlighet<delimiter>Och början på oreda.<delimiter>Ockulta förmågor är bara blommor från Tao<delimiter>Och början på dumhet.<delimiter>Därför vistas Mästarna i verkligheten<delimiter>Och inte i det ytliga.<delimiter>Vila i frukten och inte i blomman.
<h1>39</h1>
De i det förgångna hade uppnått helhet:<delimiter>Himmelen uppnår helhet med dess klarhet;<delimiter>Jorden uppnår helhet med dess fasthet;<delimiter>Själen uppnår helhet med dess förmåga till överskridande;<delimiter>Dalgången uppnår helhet när den är fylld;<delimiter>Myriader Saker uppnår helheten i liv;<delimiter>Härskaren uppnår helhet i rätt ledning av människorna.<delimiter>Om Himmelen saknade klarhet vore den delad;<delimiter>Om jorden saknade fasthet skulle den flyga bort;<delimiter>Om själen saknade förmåga till överskridande vore den utmattad;<delimiter>Om dalgången saknade fullständighet vore den uttömd;<delimiter>Om myriader saker saknade liv skulle de försvinna.<delimiter>Om härskaren saknar ädelt sinne och höghet kommer han att vara satt på det hala.<delimiter>Härav<delimiter>Ädelt sinne har anspråkslöshet som sin rot<delimiter>Det Höga har det Låga som sin bas.<delimiter>Därför kallar kungar sig för ”de föräldralösa, de ödmjuka, de ovärdiga”.<delimiter>Är inte detta att ta det låga som det grundläggande? Eller hur?<delimiter>På detta vis du kan få till stånd en bra effekt utan att kämpa.<delimiter>Önska dig inte sällsynta ädelstenar<delimiter>Eller stora mängder sandkorn.
<h1>40</h1>
Återvändande är Tao`s rörelse.<delimiter>Uppmjukning är dess funktion.<delimiter>Alla saker i kosmos uppstår från varandet.<delimiter>Varandet kommer från icke-varandet.
<h1>41</h1>
När duktiga studenter hör talas om Tao<delimiter>Strävar de efter att praktisera den.<delimiter>När medelmåttiga studenter hör talas om Tao<delimiter>Behåller de den ibland och ibland förlorar de den.<delimiter>När underlägsna studenter hör talas om Tao<delimiter>Börjar de gapskratta.<delimiter>Men ”att inte skratta” är i sig själv inte tillräckligt för att kallas Tao, och därför är det sagt:<delimiter>gnistrande Tao tycks mörk<delimiter>Framsteg i Tao tycks se ut som tillbakagång.<delimiter>Bestämma sig för Tao tycks kärvt.<delimiter>Sann moral är som en dalgång.<delimiter>Det rena tycks ödmjukt.<delimiter>Innehållsrik moral tycks vara otillräcklig.<delimiter>Etablerad moral tycks bedräglig.<delimiter>Verklighetens ansikte tycks förändra sig.<delimiter>Den stora rutan har inga hörn.<delimiter>Stora möjligheter tar lång tid att genomföra.<delimiter>Stort ljud är svårt att höra.<delimiter>Bästa formen är otydlig.<delimiter>Tao är gömd och anonym.<delimiter>Detta är exakt varför Tao är bra för utveckling och fulländande.
<h1>42</h1>
Tao producerar ett, ett producerar två.<delimiter>Två producera tre och tre producerar alla saker.<delimiter>Alla saker underkastar sig yin och omfamnar yang.<delimiter>De mjukar upp sin energi för att uppnå harmoni.<delimiter>Folk hatar att tänka på sig själva som ”föräldralösa”, ”ödmjuka”, och ”ovärdiga”<delimiter>Ändå kallar sig kungar för dessa namn.<delimiter>Några förlorar och ändå vinner,<delimiter>Andra vinner och ändå förlorar.<delimiter>Det som lärs ut av människorna<delimiter>Lär även jag ut:<delimiter>”De starka väljer inte platsen för deras död”.<delimiter>Jag betraktar detta som fadern till alltings lärande.
<h1>43</h1>
Det mjukaste i världen<delimiter>Kommer att övervinna det svåraste.<delimiter>Icke-varande kan träda in där inget rum finns.<delimiter>Därför känner jag till nyttan med icke fastklängande handling.<delimiter>Det ordlösa lärandet och den icke fastklängande handlingen<delimiter>Är sällsynt.
<h1>44</h1>
Vilket är kärast, ditt rykte eller ditt liv?<delimiter>Vilket är störst, ditt liv eller dina ägodelar?<delimiter>Vilket är mest smärtsamt, vinst eller förlust?<delimiter>Därför betalar vi alltid ett stort pris för överdriven kärlek<delimiter>Och lider djupt vid förlust av stor rikedom.<delimiter>Att veta när det räcker, gör att du inte behöver bli förödmjukad.<delimiter>Att veta när du ska sluta, gör att du inte riskerar för mycket<delimiter>Och du klarar dig länge.
<h1>45</h1>
Stor fulländning tycks bristfällig, trots det fungerar det utan problem.<delimiter>Stor fullständighet tycks tom, trots det fungerar det utan utmattning.<delimiter>Det raka tycks krokigt,<delimiter>Stor skicklighet tycks klumpig,<delimiter>Stor vältalighet tycks stammande.<delimiter>Upphetsning övervinner kyla, stillhet övervinner hetta.<delimiter>Klarhet och stillhet ställer allting tillrätta.
<h1>46</h1>
När Tao tar överhanden i landet<delimiter>Betar hästarna avspänt och befruktar jorden.<delimiter>När det är brist på Tao i landet<delimiter>Föds det upp krigshästar utanför staden.<delimiter>Naturlig katastrof är inte så dåligt som att inte veta vad som är nog.<delimiter>Förlust är inte så dåligt som att önska mer.<delimiter>Därför är den mängd som kommer av att veta vad som är nog en evig tillräcklig mängd.
<h1>47</h1>
Utan att gå utanför dörren, kan du veta allting,<delimiter>Utan att titta ut genom fönstret, kan du veta Himmelens väg.<delimiter>Ju längre du går, ju mindre vet du.<delimiter>Den Vise förstår utan att gå igenom hela processen.<delimiter>Hon är berömd utan att visa sig.<delimiter>Hon är perfekt utan strävan.
<h1>48</h1>
Vid studier uppnås något varje dag.<delimiter>Att följa Tao, innebär att släppa taget om något varje dag.<delimiter>Släpp taget och återigen, släpp taget.<delimiter>Utöver det behöver ingenting annat göras.<delimiter>Inte-göra, ingenting är kvar att ångra.<delimiter>Du kan äga världen genom att aldrig manipulera den.<delimiter>Oavsett hur mycket du manipulerar<delimiter>Kan du aldrig äga världen.
<h1>49</h1>
Den Vise har inget fastlåst tänkande,<delimiter>Hon tar andra människors tänkande som sitt eget.<delimiter>Jag behandlar det goda som gott, jag behandlar även det onda som gott.<delimiter>Detta är sann godhet.<delimiter>Jag har förtroende för pålitlighet, jag har även förtroende för opålitlighet.<delimiter>Detta är riktigt förtroende.<delimiter>När den vise bor med folk, harmoniserar hon med dem<delimiter>Och hemlighåller sina tankar för dem.<delimiter>De visa behandlar dem som deras barn.
<h1>50</h1>
Komma till liv och träda in i döden.<delimiter>De vise ger upp sig själva för vad ögonblicket har att erbjuda<delimiter>Han vet att han kommer att dö,<delimiter>Och han har inget kvar att hålla fast vid:<delimiter>Inga illusioner i sina tankar,<delimiter>Inget motstånd i sin kropp.<delimiter>Han tänker inte på sina handlingar;<delimiter>De flyter ut från hans innersta kärna.<delimiter>Han håller ingenting tillbaka,<delimiter>Därför är han beredd att dö,<delimiter>Som en man som är redo att sova<delimiter>Efter en god dags arbete.
<h1>51</h1>
Tao ger födelse åt livet,<delimiter>Moralen uppfostrar,<delimiter>Materian formar det,<delimiter>Handlingar förfinar det.<delimiter>Därför, finns det ingen av de myriader saker som inte vördar Tao eller inte uppskattar dess moral.<delimiter>Detta vördande av Tao och uppskattande av dess moral är någonting de gör naturligt, utan att bli<delimiter>tvingade.<delimiter>Därför, ger Tao födelse.<delimiter>Dess moral fostrar, utvecklar, höjer, justerar och disciplinerar,<delimiter>Uppfödandet, täcker och skyddar,<delimiter>Skapar men äger inte,<delimiter>Handlar utan förväntning,<delimiter>Leder utan att tvinga.<delimiter>Detta kallas ”Mystisk Moral”.
<h1>52</h1>
Alla saker har en början, vilket vi kan betrakta som deras Moder.<delimiter>Genom att känna Modern, kan vi känna hennes barn.<delimiter>Att känna barnet, gör att du ändock kan ha en uppfattning om Modern<delimiter>Du kan dö utan smärta.<delimiter>Fyll igen hålen<delimiter>Stäng dörrarna,<delimiter>Du kan avsluta dit liv utan oro.<delimiter>Öppna dörrarna,<delimiter>Bli mer inblandad,<delimiter>I slutet kan du inte bli hjälpt.<delimiter>Att se det subtila kallas upplysning.<delimiter>Att vara flexibel kallas styrka.<delimiter>Använd upplysningen, men återvänd till ljuset.<delimiter>Skada inte dig själv.<delimiter>Detta kallas att ”praktisera det eviga”.
<h1>53</h1>
Om jag hade ett ögonblicks klokhet<delimiter>Skulle jag vandra på den Stora Vägen och endast frukta att komma bort från den.<delimiter>Fastän Vägen är ganska bred<delimiter>Älskar folk genvägar.<delimiter>Domstolen är felfri,<delimiter>Medan fälten är övervuxna med ogräs,<delimiter>Och kornbodarna är tomma.<delimiter>Bär de fina silkes kläder,<delimiter>Bär på skarpa svärd,<delimiter>Mätta sig med mat och dryck<delimiter>Har välstånd i överskott.<delimiter>De kallas tjuvaktiga skrävlare.<delimiter>Detta är definitivt inte vägen.
<h1>54</h1>
Det väletablerade rycks inte upp med rötterna.<delimiter>Den som har ett fast grepp tappar inte taget.<delimiter>Generation efter generation dyrkar förfäderna utan avbrott.<delimiter>Odla Tao i dig själv och moralen kommer att vara riktig.<delimiter>Odla den i familjen och moralen kommer att flöda över.<delimiter>Odla den i staden och moralen kommer att vara stor.<delimiter>Odla den i landet och moralen kommer att vara riklig.<delimiter>Odla den i världen och moralen kommer att vara överallt.<delimiter>Därför, titta på dig själv och observera dig.<delimiter>Titta på din familj och observera den.<delimiter>Titta på din stad och observera den.<delimiter>Titta på ditt land och observera det.<delimiter>Tita på världen och observera den.<delimiter>Hur vet jag att världen är som den är?
<h1>55</h1>
Den som förblir rik i moralisk kraft<delimiter>Är som ett nyfött barn.<delimiter>Bin, skorpioner och giftiga ormar biter det inte,<delimiter>Vilda djur angriper det inte,<delimiter>Rovfåglar slår inte sina klor i det.<delimiter>Fastän dess ben är svaga<delimiter>Och musklerna mjuka,<delimiter>Är dess grepp starkt.<delimiter>Utan att känna till blandningen mellan man och kvinna<delimiter>Är barnet en perfekt produktion,<delimiter>Absolut i vitalitet.<delimiter>Barnet kan skrika hela dagen utan att bli hes.<delimiter>Det är absolut i sin harmoni.<delimiter>Förstående harmoni kallas Konstant.<delimiter>Att känna till Konstanten kallas upplysning.<delimiter>Närande liv kallas välsignelse.<delimiter>Att ha kontroll över andningen kallas styrka.<delimiter>När saker har blommat förfaller de, och<delimiter>Detta kallas icke-Tao.<delimiter>Icke-Tao dör snabbt.
<h1>56</h1>
Hon som vet talar inte.<delimiter>Hon som talar vet inte.<delimiter>Fyll igen dina hål, stäng dina dörrar,<delimiter>Mjuka upp dina kantigheter, lossa dina band.<delimiter>Mjuka upp ditt bländande sken och bli ett med vardagen.<delimiter>Detta kallas mystisk enhet.<delimiter>Fastän du inte kan äga Tao, är den ditt innersta<delimiter>Och samtidigt är den dig avlägsen.<delimiter>Fastän du inte kan äga den, har du nytta av den,<delimiter>Och kan bli skadad av den.<delimiter>Du kan inte äga den, men är uppskattad genom den<delimiter>Och anspråkslös av den.<delimiter>Därför värderar världen dig.
<h1>57</h1>
Använd rättvisa i styrandet av staten.<delimiter>Använd överraskningstaktik i krigföring.<delimiter>Var ointresserad och du kommer att äga världen.<delimiter>Hur vet jag att det är så?<delimiter>Genom detta:<delimiter>Ju mer regler det finns,<delimiter>Desto fattigare blir folket.<delimiter>Ju mer dödliga vapen folk äger,<delimiter>Ju mörkare är landet och stammen.<delimiter>Ju smartare människorna är,<delimiter>Ju mer speciella handlingar kan de utföra.<delimiter>Ju petigare lagarna är,<delimiter>Desto fler tjuvar och gangsters finns det.<delimiter>Därför säger de visa:<delimiter>”Jag tvingar inte fram min filosofi och människorna förändrar sig ändå.<delimiter>Jag uppskattar min klarhet och människorna rättar till sig själva.<delimiter>Jag ingriper inte och människorna berikar sig trots det.<delimiter>Jag har inga önskningar<delimiter>Och människorna upptäcker sina unika medvetanden”.
<h1>58</h1>
När myndigheten låter folket vara ifred<delimiter>Är de avslappnade.<delimiter>När myndigheten är petig<delimiter>Blir människorna oroliga.<delimiter>Motgång har med tur att göra.<delimiter>Tur gömmer olycka.<delimiter>Vad har en bestämd avgränsning?<delimiter>Vad är abnormt?<delimiter>Det normala återgår till underlighet.<delimiter>Godhet återgår till förvrängning.<delimiter>Folk har uppenbarligen varit förvirrade en lång tid.<delimiter>Därför reglerar de visa saker utan att ingripa.<delimiter>De slipar utan att separera,<delimiter>Rätar ut utan att dra upp riktlinjer.<delimiter>De lyser utan att glänsa.
<h1>59</h1>
Där finns ingenting som är så bra som enkelhet<delimiter>När det gäller att regera ett land och tjäna Himmelen.<delimiter>Bara genom enkelhet kan du snabbt tillfriskna.<delimiter>När du snabbt tillfrisknar ackumulerar du moral.<delimiter>Att ha ackumulerad moral:<delimiter>Det finns ingenting du inte kan övervinna.<delimiter>När det inte finns någonting som du inte kan övervinna<delimiter>Vem vet var gränserna går för dina möjligheter?<delimiter>Dessa gränser blir outgrundliga,<delimiter>Du kan besitta landet.<delimiter>När Ur-Modern besitter landet kan det bli lång-livat.<delimiter>Detta kallas ”att plantera rötterna djupt och ordentligt”.<delimiter>Det är Vägen till lång liv och eviga visioner.
<h1>60</h1>
Att styra ett stort land är som att tillaga en liten fisk.<delimiter>När du regerar folk med Tao<delimiter>Kommer demoner inte att ha någon kraft.<delimiter>Inte så att de inte har kraft,<delimiter>Men deras kraft kommer inte att skada folket.<delimiter>Eftersom de visa inte skadar folket,<delimiter>Kommer de två inte att skada varandra.<delimiter>Här smälter deras kraft samman till en och återvänder.
<h1>61</h1>
En bra stat skall vara som en flodsänka.<delimiter>En blandning av hela världen,<delimiter>Den är världens kvinnlighet.<delimiter>Kvinnlighet övervinner alltid manlighet med mjukhet<delimiter>Eftersom mjukhet är mindre.<delimiter>Därför om en stor stat tjänar åt en liten stat<delimiter>Kommer den att vinna förtroende hos den lilla staten.<delimiter>Om en liten stat tjänar åt en stor stat<delimiter>Kommer den att vinna förtroende hos den stora staten.<delimiter>Därför tjänar några för att vinna förtroende<delimiter>Och några vinner förtroende trots slaveri.<delimiter>Den stora staten vill ingenting annat<delimiter>Än att förena och föda sitt folk.<delimiter>Små stater vill ingenting annat<delimiter>Än att tjäna rätt person.<delimiter>Därför får båda vad de vill ha.<delimiter>Storhet ligger i att tjäna.
<h1>62</h1>
Tao är gömd djupt i alla ting.<delimiter>Den är en god skatt<delimiter>Och en tillflykt för det som inte är så bra.<delimiter>Med skickliga ord kan du bli framgångsrik.<delimiter>Med hedersvärda handlingar kan du bli uppskattad.<delimiter>Folk kanske inte är så bra, men hur kan du förneka dem?<delimiter>Därför, även om det finns fina juveler som bärs fram på hästar vid kejsarens kröning och installationen av de tre prinsarna,<delimiter>Är inte detta så bra som att stanna där du är<delimiter>Och låta dig utvecklas i Tao.<delimiter>Varför värderade de gamla Tao så mycket?<delimiter>Man kan inte säga att det var för söka vinning<delimiter>Eller för att avskräcka brott med bestraffning.<delimiter>Därför är den det mesta prisade i världen.
<h1>63</h1>
Handla utan att ”göra”<delimiter>Bli inblandad utan att manipulera.<delimiter>Smaka utan att smaka.<delimiter>Göra det stora smått,<delimiter>Och gör många, få.<delimiter>Svara på ilska med moral.<delimiter>Bearbeta svårigheter medan det fortfarande är lätt.<delimiter>Ta itu med det stora medan det fortfarande är litet.<delimiter>Det svåra i livet<delimiter>Börjar alltid med att vara lätt.<delimiter>Stora företag har en gång varit små.<delimiter>Därför tar den vise aldrig itu med det stora<delimiter>Och får på så vis möjlighet att förverkliga sin storhet.<delimiter>Oviktiga ord genererar liten övertygelse,<delimiter>Mycket bekvämlighet leder till mycket svårighet.<delimiter>Därför behandlar den vise saker som om de var svåra,<delimiter>Och härav, blir de lättare.
<h1>64</h1>
Det som ligger och vilar är lätt att ta tag i.<delimiter>Det som ännu inte har inträffat är lätt att planera för.<delimiter>Det som är ömtåligt kan med lätthet brytas sönder.<delimiter>Det som är ytterst litet kan med lätthet spridas.<delimiter>Hantera saker innan de uppstår.<delimiter>Klara av affärer innan de är en enda röra.<delimiter>Ett tjockt träd växer upp från ett pyttelitet frö.<delimiter>En hög byggnad börjar med en hög jord.<delimiter>En resa på hundra mil börjar med ett steg.<delimiter>Planlägg saker, och du är besegrad;<delimiter>Håll fast, och du tappar taget.<delimiter>Den vise få det inte att gå ihop, därför är hon inte slagen.<delimiter>Genom att inte hålla fast, förlorar hon inte det.<delimiter>När folk funderar ut sina projekt<delimiter>Tröttnar de ofta innan det är klart.<delimiter>Om du är lika engagerad vid slutet<delimiter>Som du var vid början,<delimiter>Kommer du inte att bli så besviken.<delimiter>Därför vill den vise ha icke-längtan,<delimiter>Värdera inte sällsynta saker,<delimiter>Studera det som inte kan läras in<delimiter>Så att Tao kan rätta till misstagen hos den genomsnittliga människan<delimiter>Och hjälp alla saker i att manifestera sin sanna natur<delimiter>Utan att tvinga fram det.
<h1>65</h1>
De gamla var skickliga i att använda Tao<delimiter>De upplyste inte människorna,<delimiter>Utan gav dem snarare enkelheten.<delimiter>När människorna är svåra att styra<delimiter>Beror det på deras duktighet.<delimiter>Därför<delimiter>Om du använder duktighet för att styra staten<delimiter>Är du en statens rövare.<delimiter>Om du inte använder duktighet för att styra staten<delimiter>Är du en välsignelse åt staten.<delimiter>Att alltid känna till det lämpliga kallas<delimiter>Mystisk Moral.<delimiter>Hur djup och vittgående är inte den Mystiska Moralen!<delimiter>Den får allt att återvända<delimiter>Tills de når den Stora Normen.
<h1>66</h1>
Anledningen till att floder och hav kan betraktas som<delimiter>Härskare över dalgångarnas strömmar<delimiter>Är på grund av att de är belägna under dem.<delimiter>Därför kan de vara deras härskare.<delimiter>Så om du vill vara över folk<delimiter>Måste du tala ödmjukt till dem.<delimiter>Om du vill leda dem<delimiter>Måste du placera dig bakom dem.<delimiter>Därför är den vise placerad ovanför<delimiter>Och människorna känner sig inte förtryckta.<delimiter>Han är främst och de känner inget fel i det.<delimiter>Därför tycker de om att placera honom främst och störs inte av det.<delimiter>Eftersom han inte tävlar med någon.<delimiter>Ingen tävlar därför med honom.
<h1>67</h1>
Orsaken till att alla kallar min Tao stor<delimiter>Är för att det inte finns någonting som den.<delimiter>Det är exakt därför den är stor<delimiter>Att det finns ingenting som den.<delimiter>Om det var någonting som var exakt överensstämmande med den<delimiter>Hur skulle den kunna vara liten?<delimiter>Jag har tre skatter som jag gillar och vårdar.<delimiter>Den första är medlidande,<delimiter>Den andra är enkelhet,<delimiter>Den tredje är att inte våga sätta mig själv före någon annan.<delimiter>När jag har medlidande, kan jag vara modig.<delimiter>När jag är enkel, kan jag vara generös.<delimiter>När jag inte vågar sätta mig själv före någon annan<delimiter>Kan jag ta tiden i akt för att förfina mina talanger.<delimiter>I fall jag är modig utan medlidande<delimiter>Generös utan att vara enkel, eller<delimiter>Sätta mig främst utan att sätta mina egna angelägenheter sist,<delimiter>Så kan jag lika gärna vara död.<delimiter>Om du lönar krig med medlidande kommer du att segra.<delimiter>Om du skyddar dig själv med medlidande kommer du att vara ogenomtränglig.<delimiter>Himmelen kommer att ta hand om dig,<delimiter>Och skydda dig med medlidande.
<h1>68</h1>
Den bästa krigaren är aldrig aggressiv.<delimiter>Den bästa kämpen är aldrig argsint.<delimiter>Den bästa taktikern går inte i strid med fienden.<delimiter>De bästa användarna av sin talanger placerar sig själva bakom dem.<delimiter>Detta kallas icke-stridande moral.<delimiter>Det kallas förmågan att engagera människors talanger.<delimiter>Den kallas sammanfogande med Himmelen.<delimiter>De gamla var utan jämförelse bra på detta.
<h1>69</h1>
Strateger har ett uttryck:<delimiter>”Jag föredrar att kunna röra mig, hellre än att vara i en låst ställning<delimiter>Föredrar att flytta tillbaka ett steg än gå fram en decimeter”.<delimiter>Detta kallas framsteg utan att avancera;<delimiter>Förbereda sig utan att vilja glänsa;<delimiter>Slå till där det inte finns något försvar;<delimiter>Intagande honom utan strid.<delimiter>Det finns ingen större fara än att underskatta sin motståndare.<delimiter>Om jag underskattar min motståndare<delimiter>Kommer jag att förlora det som är kärast.<delimiter>Därför<delimiter>När motståndare drabba ihop<delimiter>Kommer den som är ledsen för det att vara vinnaren.
<h1>70</h1>
Mina ord är lätta att förstå<delimiter>Och lätta att praktisera.<delimiter>Ändå är det ingen som förstår dem eller praktiserar dem.<delimiter>Mina ord har ett ursprung;<delimiter>Mina handlingar har en princip.<delimiter>Det är bara på grund av att du inte förstår detta<delimiter>Som du inte förstår mig.<delimiter>Eftersom det är få som förstår mig<delimiter>Är jag värderad.<delimiter>Därför bär de visa grova kläder.<delimiter>Dock gömmer sig en juvel i hans bröst.
<h1>71</h1>
Det finns ingenting bättre än att veta att man inte vet.<delimiter>Inte veta, men ändå tänka att man vet--<delimiter>Detta är sjukdom.<delimiter>Bara när du är sjuk av att vara sjuk<delimiter>Kan du bli frisk.<delimiter>De visa blir inte sjuka<delimiter>Det beror på att hon är trött på sjukdom.<delimiter>Därför är hon inte sjuk.
<h1>72</h1>
När människorna inte är rädda för din kraft<delimiter>Då har din kraft blivit riktigt stor.<delimiter>Stör dem inte i deras inre angelägenheter.<delimiter>Underkuva inte deras uppehälle.<delimiter>Det är bara ditt förtryck som gör dem förtryckta.<delimiter>Därför förstår den vise sig själv<delimiter>Men visar inte upp sig.<delimiter>Älskar sig själv<delimiter>Men skryter inte.<delimiter>Därför släpper hon taget<delimiter>Och är nöjd med det.
<h1>73</h1>
Om du är modig att våga kommer du att dö.<delimiter>Om du är modig i att inte-våga kommer du att leva.<delimiter>En är välgörande och den andra är skadlig.<delimiter>Vem förstår orsaken till varför Himmelen ogillar vad den ogillar?<delimiter>Även de visa har svårt att förstå detta.<delimiter>Himmelens väg är att segra med lätthet utan att kämpa.<delimiter>Att svara bra utan ord,<delimiter>Att komma naturligt utan att vara speciellt inbjudan,<delimiter>Att planera bra utan oro.<delimiter>Himmelens nät är vidsträckt.<delimiter>Det är löst.<delimiter>Ändå slipper ingenting igenom.
<h1>74</h1>
Om människorna inte är rädda för döden<delimiter>Hur kan du skrämma dem med döden?<delimiter>Om du får människorna att oupphörligt vara rädda för döden<delimiter>Genom att fokusera på någon som gör någonting ovanligt<delimiter>Och döda den personen,<delimiter>Vem vågar då röra sig?<delimiter>Det finns alltid officiella bödlar att hantera detta.<delimiter>Om du spelar rollen av officiell bödel<delimiter>Är det som att spela rollen av Mäster Snickaren.<delimiter>Det är inte många som inte vill hugga av deras händer.
<h1>75</h1>
Orsaken till varför folket svälter<delimiter>Beror på att deras härskare lägger omåttliga skatter på dem.<delimiter>De är svåra att regera<delimiter>Därför att deras härskare har sina egna ändamål i sinnet.<delimiter>Orsaken till att folk tar lätt på döden<delimiter>Är för att de vill att livet skall vara rikt.<delimiter>Därför tar de lätt på döden.<delimiter>Det är bara genom att inte leva för ditt eget ändamål<delimiter>Som du kan ställa dig över värderingar av livet.
<h1>76</h1>
När folk är nyfödda är de milda och mjuka.<delimiter>Vid döden är de hårda och stela.<delimiter>När plantor är levande är de mjuka och fina.<delimiter>När de dör, vissnar de och torkar upp.<delimiter>Därför är hård och stel följden av döden.<delimiter>Mild och mjuk är följden av livet.<delimiter>Därför, om du är aggressiv och stel, kommer du inte att segra.<delimiter>När ett träd är hårt tillräckligt, huggs det ner. Därför<delimiter>Är hård och stel mindre,<delimiter>Mild och mjuk är större.
<h1>77</h1>
Himmelens väg<delimiter>Är som att hantera en pilbåge.<delimiter>Överdelen böjs ner,<delimiter>Nederdelen böjs upp.<delimiter>Överskottet av strängen dras undan<delimiter>Där det behövs mer, läggs det till.<delimiter>Det är Himmelens väg<delimiter>Att ta bort där det är överskott<delimiter>Och lägga till där det fattas.<delimiter>Människornas väg är annorlunda:<delimiter>De ta bort där det behövs mer<delimiter>Och lägger till där det är överskott.<delimiter>Vem kan ta sitt överskott och ge det till människorna?<delimiter>Bara en som äger Tao.<delimiter>Därför agerar de vise utan förväntning.<delimiter>Håller inte fast vid sina prestationer.<delimiter>Vill inte visa sin moral.
<h1>78</h1>
Ingenting i världen är mjukare än vatten,<delimiter>Trots det finns ingenting bättre för att övervinna det hårda och starka.<delimiter>Detta är för att ingenting kan ändra på vattnet.<delimiter>Att det mjuka övervinner det hårda<delimiter>Och det stilla övervinner det aggressiva<delimiter>Är någonting som alla vet<delimiter>Men som ingen kan göra sig själv.<delimiter>Därför säger de visa:<delimiter>”En som accepterar statens smuts<delimiter>Blir dess mästare.<delimiter>Den som accepterar dess olycka<delimiter>Blir kung i världen”.<delimiter>Sanningen tycks motsägande.
<h1>79</h1>
Efter att ha lugnat ner sin ilska<delimiter>Finns det alltid förtrytelse.<delimiter>Hur kan detta anses som något bra?<delimiter>Därför håller de visa sin del av en överenskommelse<delimiter>Och kontrollerar inte den andra personen.<delimiter>Därför håller den officiella moralen vad den lovat<delimiter>Och den oärlige bryter det.<delimiter>Himmelens Tao har inga favoriter:<delimiter>Den höjer upp det som är Bra.
<h1>80</h1>
Låt landet vara litet och människorna få,<delimiter>Som, även om de har många maskiner, så använder de dem inte.<delimiter>De tar döden allvarligt och vandrar inte långt bort.<delimiter>Fastän de har båtar och vagnar, åker de aldrig i dem.<delimiter>De har vapen men de går aldrig i krig.<delimiter>Låt dem återvända till att mäta genom att göra knutor i repen.<delimiter>Se till att de har bra mat, ge dem fina kläder, en fridfull boning och ett avslappnat liv.<delimiter>Fastän grannlandet kan ses och dess hundar och kycklingar höras,<delimiter>Kommer människorna att bli gamla och dö utan att ha besökt varandras länder.
<h1>81</h1>
De sanna orden är inte fantastiska.<delimiter>Fantastiska ord är inte sanna.<delimiter>Det goda debatterar inte.<delimiter>Debatter är inte bra.<delimiter>Den som känner verkligen är inte skolad,<delimiter>Den med omfattande kunskap vet egentligen inte mycket.<delimiter>De visa lägger inte på hög,<delimiter>Hon ger folket sitt överskott.<delimiter>Genom att ge av sitt överskott till andra blir hon berikad.<delimiter>Himmelens väg är att hjälpa, inte att skada.<delimiter>De visas väg är att agera utan att påstå.