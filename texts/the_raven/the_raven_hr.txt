Edgar Allan Poe
<h1>Gavran</h1>
Jednom jedne strašne noći, ja razmišljah u samoći,<delimiter>Čitah crne, prašne knjige, koje staro znanje skriše;<delimiter>Dok sam u san skoro pao, netko mi je zakucao,<delimiter>Na vrata mi zakucao — zakucao tiho — tiše —<delimiter>„To je putnik“ ja promrmljah, „koji bježi ispred kiše“,<delimiter>Samo to i ništa više.
Ah, da, još se sjećam jasno, u prosincu bješe kasno<delimiter>Svaki ugarak, što trne, duhove po podu riše.<delimiter>Željno čekam ja svanuće, uzalud iz knjiga vučem<delimiter>Spas od boli što me muče, jer me od Nje rastaviše.<delimiter>Od djevojke anđeoske, od Lenore rastaviše,<delimiter>Ah, nje sada nema više.
Od svilenog, tužnog šuma iz zastora od baršuna<delimiter>Nikad prije osjećani užasi me zahvatiše;<delimiter>Dok mi srce snažno bije, ja ga mirim sve hrabrije:<delimiter>„Putnik moli da se skrije od te noći, bure, kiše.<delimiter>Putnik kuca na ta vrata, da se skrije ispred kiše.<delimiter>Samo to je, ništa više.“
Ohrabrih se iznenada, ne oklijevah više tada:<delimiter>„Gospodine il gospođo, izvinjenje moje stiže!<delimiter>Mene teški snovi prate, a vi nježno kucat znate,<delimiter>Tako tiho i bez snage, vaši prsti vrata biše,<delimiter>Da sam sanjiv jedva čuo“ — Tu se vrata otvoriše —<delimiter>Mrak je tamo, ništa više.
Pogled mrak je prodrijet htio, čudno zastrašen sam bio,<delimiter>Sumnjajući, sanjajući, sni mi paklenski se sniše;<delimiter>Nedirnuta bje tišina, znaka nije dala tmina,<delimiter>Rečena je reč jedina, šapnuta od zvuka kiše:<delimiter>„Lenora“ ja šapnuh tiho, jeka mi je vrati tiše,<delimiter>Samo to i ništa više.
Kad u sobu ja se vratih, cijelom dušom tad zaplamtih:<delimiter>Nešto jači nego prije udarci se ponoviše.<delimiter>„Sigurno“, ja rekoh, „to je na prozoru sobe moje;<delimiter>Pogledat ću trenom što je, kakve se tu tajne skriše.<delimiter>Mirno, srce. Da, vidimo, kakve se tu tajne skriše —<delimiter>Vjetar to je, ništa više.
Prozorsku otvorih kuku, kad uz lepet i uz buku,<delimiter>Kroza nj uđe gordi Gavran, svetih dana što već biše,<delimiter>Nit da poklon glavom mahne, ni trenutak on da stane,<delimiter>S likom lorda ili dame kroz moju se sobu diže<delimiter>I na kip Palade sleti, što se iznad vrata diže,<delimiter>Sleti, sjede, ništa više.
Ovaj stvor u crnom plaštu, nasmija mi tužnu maštu<delimiter>Teškim, mrkim dostojanstvom, kojim čitav lik mu diše.<delimiter>„Nek ti kresta jadno visi“, rekoh, „kukavica nisi,<delimiter>Strašni, mračni Gavran ti si, što sa žala Noći stiže,<delimiter>Kako te na žalu zovu hadske noći otkud stiže?“<delimiter>Reče Gavran: „Nikad više“.
Začudih se tome mnogo, što je jasno zborit mogo,<delimiter>Premda nejasne mu riječi malo tog mi razjasniše.<delimiter>Ali priznat mora svako, ne događa da se lako,<delimiter>Da živ čovjek gleda tako, pticu što se nad njim njiše,<delimiter>Životinju ili pticu, što nad vratima se njiše<delimiter>S tim imenom „Nikad više“.
Ali Gavran sjedeć tamo, govori riječ jednu samo,<delimiter>Ko da duša mu i srce u tu jednu riječ se sliše.<delimiter>To je sve što on mi reče — dalje krila ne pokreće,<delimiter>Dok moj šapat mir presiječe: „Svi me druzi ostaviše,<delimiter>Otići će i on kao nade što me ostaviše“.<delimiter>Tad će Gavran „Nikad više“.
Dok ja stajah još zatečen — odgovor bje spremno rečen.<delimiter>„Nema sumnje,“ rekoh, „ta je riječ tek trica, ništa više<delimiter>Od nesretnog gazde čuta, kojega je sudba kruta,<delimiter>Pratila duž njegova puta, dok mu sve se pjesme sliše<delimiter>U tužaljke puste nade, koje teret u se zbiše,<delimiter>Od „nikada-nikad više“.
Al taj stvor u crnom plaštu, još mi u smijeh goni maštu,<delimiter>Ja naslonjač tad okrenuh bisti, gdje se Gavran njiše<delimiter>Na baršun mi glava klone, a ja mislim misli one,<delimiter>Stapam mašte tužne, bolne; kakvu meni sudbu piše<delimiter>Ova strašna kobna ptica, kakvu meni sudba piše<delimiter>Grakćuć stalno: „Nikad više“.
Sjedih tražeć smiso toga, ne govoreć niti sloga<delimiter>Ptici, čije žarke oči moju dušu rasplamtiše;<delimiter>Tako misleć misli bone, pustih glavu da mi klone<delimiter>I u baršun da mi tone, kojim svijetlo sjene riše,<delimiter>Naslonit se na taj baršun, kojim svijetlo sjene riše<delimiter>Ona ne će nikad više.
Zrak tad ko da gušćim stade, na me neki miris pade<delimiter>Ko da anđel lakih nogu kadionik čudni njiše.<delimiter>„Ludo“, viknuh, „to su glasi, bog će posla da te spasi<delimiter>Bol i tugu da ti gasi, što te tako izmučiše.<delimiter>Pij nepenthe, da u srcu zaborav Lenoru zbriše.“<delimiter>Rače Gavran: „Nikad više“.
„Zli proroče, ne znam pravo, da l si ptica ili đavo,<delimiter>Da li te je Satan poslo, il te bure izbaciše<delimiter>Sama, al nezastrašena, u tu pustu zemlju sjena<delimiter>U dom ovaj opsednuti, — zaklinjem te, ah, ne šuti<delimiter>Reci, reci ima' l melem jada, što me izmučiše?“<delimiter>Reče Gavran: „Nikad više“.
„Zli proroče, ne znam pravo, da l si ptica ili đavo,<delimiter>Al u ime Boga po kom obojici grud nam diše,<delimiter>Smiri dušu rastuženu, reci da l ću u Edenu<delimiter>Zagrliti svoju ženu, od koje me rastaviše, Anđeosku tu<delimiter>Lenoru, od koje me rastaviše?“<delimiter>Reče Gavran: „Nikad više“.
„Dosta ti govorit dadoh, crna ptico!“ Tad ustadoh,<delimiter>„U oluje divlje bježi, što se kroz noć raskriliše!<delimiter>Ne ostavi niti traga svojih laži kraj mog praga,<delimiter>Meni je samoća draga — usne same dovršiše —<delimiter>Iz mog srca kljun svoj vadi, nek ti trag se ovdje zbriše!“<delimiter>Reče Gavran: „Nikad više“.
I taj Gavran, šuteć samo, još je tamo, još je tamo,<delimiter>Na Palade kip je sjeo, što se iznad vrata diže,<delimiter>Oči su mu slika prava zloduha što sniva, spava,<delimiter>Svijetlost, što ga obasjava, na dnu njegovu sjenu riše,<delimiter>Moja duša iz tih sjena, što mi cijelu sobu skriše<delimiter>Ustat ne će — nikad više!