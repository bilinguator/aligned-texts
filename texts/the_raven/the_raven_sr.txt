Едгар Алан По
<h1>Гавран</h1>
Једном у час тужан ноћни, док размишљах, дух немоћни,<delimiter>над књигама које древну науку у себе скрише,<delimiter>бејах скоро у сан пао, а неко је на праг стао<delimiter>и тихо је закуцао, куцнуо што може тише.<delimiter>„Посетилац неки — шанух — куцнуо што може тише,<delimiter>само то и ништа више.“
Ах, сећам се тога јасно, беше зимње вече касно;<delimiter>сваки тињав одсев жара утваре по поду пише.<delimiter>Де чекајућ, срце снажим у књигама залуд тражим<delimiter>за Ленором бол да блажим. Име које подарише<delimiter>њој анђели, дивна драга којој име подарише<delimiter>анђели, ње нема више.
И шум свилен, шумор тмурни, шум завеса тих пурпурних,<delimiter>неслућеном, чудном стрепњом обузима све ме више;<delimiter>да умирим срце рекох: „То зацело сад је неко<delimiter>на прагу се моме стеко, куцнувши што може тише,<delimiter>посетилац неки позни, закуца што може тише<delimiter>на врата и ништа више.“
Наједном ми стрепња мину и зурећи у тамнину:<delimiter>„Госпару ил госпо — казах — не љутите ви се више,<delimiter>бејах скоро у сан пао, неко од вас на праг стао<delimiter>и тихо је закуцао, куцнуо што може тише,<delimiter>да и не чух“… Тад ми руке врата широм отворише —<delimiter>само мрак и ништа више.
И док поглед тамом блуди, бојазан ми пуни груди,<delimiter>слушајући, сањајући, снови ми се тешки снише,<delimiter>и загледан у тишину, самохрану пусту тмину,<delimiter>„О Ленора“ реч једину, изговорих тихо, тише,<delimiter>„О Ленора“ одјек врати што ми уста прозборише,<delimiter>само то и ништа више.
Вратих се у собу своју а душа у неспокоју.<delimiter>И ускоро нешто јачи ударци се поновише.<delimiter>На прозору, у капцима, мора бити неког има,<delimiter>мируј срце, да у њима видим какву тајну скрише,<delimiter>мируј срце да увидим какву тајну они скрише,<delimiter>ветар само, ништа више!
И отворих капке тада, кад улете изненада<delimiter>лепршајућ горди Гавран из дана што срећни бише,<delimiter>господски га изглед краси, поздравом се не огласи,<delimiter>нити заста, нит се скраси, док му крила се не свише<delimiter>поврх врата, на Паладин кип му крила се не свише,<delimiter>слете, стаде, ништа више.
Видећ птицу ебоносну, осмех тужно срце косну,<delimiter>због важног и строгог склада којим лик јој сав одише.<delimiter>„Мада ћубе черупане — рекох — плашљив ниси, вране,<delimiter>што сабласан трајеш дане сред жалова ноћи, кише —<delimiter>кажи каквим именом те силе пакле окрстише?“<delimiter>Рече Гавран: „Никад више.“
Зачудих се весма томе, одговору прејасноме,<delimiter>мада смислом речи ове мени мало јасно бише:<delimiter>ал признајем, нема збора, не чух таквог одговора,<delimiter>и не видех таква створа црних крила што се свише,<delimiter>звер ил тицу чија крила на Паладин кип се свише,<delimiter>с’ тим именом „Никад више.“
Но Гаврану с’ кипа бела та реч беше мудрост цела,<delimiter>реч једина с’ којом му се мисао и душа слише.<delimiter>Нит речју том збор му преста, нит помаче он се с’ места<delimiter>а у мени сумње неста: „Сви ме знанци оставише,<delimiter>одлетеће и он ко и Наде што ме оставише.“<delimiter>Рече Гавран: „Никад више.“
Чувши, духом сав узбуђен, тај одговор брз, расуђен,<delimiter>„Стварно — казах — то што збори, реч једину никад више,<delimiter>ваљда рече његов газда, злом судбином гоњен вазда,<delimiter>док све мисли које сазда у један се припев слише,<delimiter>тужбалицу мртвих нада и дана што срећни бише,<delimiter>тужни припев: „Никад више.“
Али Гавран, створ стамени, тужну машту бодри мени,<delimiter>наслоњачу ја приближих вратима што могах ближе,<delimiter>и галве на плишу сјајне, мних знамење тако тајно<delimiter>у говору свом нејахно носи тица та што стиже,<delimiter>шта сабласна и одвратна, стара тица која стиже,<delimiter>мисли, гракћућ: „Никад више.“
Седећ, слутњом срце морих, и ни речи не прозборих<delimiter>тици чије пламне очи до срца ме прострелише:<delimiter>и у мисли занесена, мени клону глава снена<delimiter>са узглавља тог свилена где светиљке одсјај слише,<delimiter>прилећ неће никад више!
А ваздух све гушћи бива, као мирис да разлива<delimiter>кадионик којим анђо кади собу тихо, тише<delimiter>„Несрећниче — викнух тада — божија милост то је рада<delimiter>да ти душу спасе јада, успомену да ти збрише:<delimiter>пиј напитак сладак да се на Ленору спомен збрише.“<delimiter>Рече Гавран: „Никад више.“
<delimiter>
„Пророче ил створе вражији, ђаволе ил тицо, кажи,<delimiter>заклињем те небом склоним и Господом понајвише,<delimiter>дал’ ћу душу намучену приљубити у Едену<delimiter>уз девојку озарену коју сви ми снови снише,<delimiter>уз Ленору којој име серафими подарише?“<delimiter>Рече Гавран: „Никад више.“
„Сад умукни, клета тицо, — скочих, викнух — злосутницо,<delimiter>у паклену ноћ се врати, у олуј и недра кише!<delimiter>С’ тамом црно перје споји, белег лажи гнусних твојих,<delimiter>самоћом ме удостоји, врх врата не седи више;<delimiter>изглед и кљун твој уклони што ми срце ојадише.“<delimiter>Рече Гавран: „Никад више.“
И Гавран, створење жално, седи стално, седи стално,<delimiter>крила му се око бледог Паладиног кипа свише,<delimiter>очи су му злокоб права, ко злодуха који спава,<delimiter>светиљка га обасјава и сен му по поду пише:<delimiter>душа ми се од те сенке што се њишућ подом пише<delimiter>спасти неће — никад више!