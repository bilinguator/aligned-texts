Էդգար Ալլան Պո
<h1>Ագռավը</h1><delimiter>Հայերեն թարգմանությունը՝ Վիգեն Բաբայանի:
Մի անգամ մութ կեսգիշերին խոկում էի խոնջ ու լռին<delimiter>Խորախորհուրդ հատորների վրա մեռած մի գիտության,<delimiter>Երբ մրափում էի հոգնած, մի թույլ հարված լսվեց հանկարծ,<delimiter>Կարծես մեկն էր զգուշորեն բախում, բախում դուռն իմ տան.<delimiter>«Մի այցելու է, ― հեծծեցի ես, ― որ բախում է դուռն իմ տան,<delimiter>Լոկ այս, ուրիշ ոչ մի բան…»։
Ա՞հ, հիշում եմ հստակորեն, դեկտեմբերին էր սառնեղեն,<delimiter>Մեռնող ամեն կոճղ հատակին գծագրում էր մի ուրվական։<delimiter>Կաթոգին այգն էի տենչում, ի զուր էի իմ գրքերում<delimiter>Լենորի մահն անվերջ լացող վշտիս փնտրել մի դարման,<delimiter>Հրեշտակներից Լենոր կոչվող այն սուրբ կույսի, որ սակայն<delimiter>Անանուն է հավիտյան։
Ու ծիրանի վիժակների դողն անորոշ ու տխրալի<delimiter>Սարսում էր ինձ, լցնում հոգիս արհավիրքով ցնորական։<delimiter>Խաղաղվելու համար սրտով ոտքի ելա ես կրկնելով.<delimiter>«Մի այցելու է, որ իմ տան դուռն է թակում անպայման,<delimiter>Ուշ մնացած մի այցելութակում է դուռն անպայման,<delimiter>Այս է, ուրիշ ոչ մի բան»։
Գոտեպնդվեց սիրտըս տկար, չերկբայելով արդեն երկար`<delimiter>«Պարո՛ն, ― ասի,― կամ էլ տիկի՛ն, խնդրեմ ներող եղեք միայն,<delimiter>Բայց ես նիրհում էի հուշիկ, և դուք այնքան մեղմ բախեցիք<delimiter>Եվ դուք այնքան մեղմ բախեցիք, բախեցիք մեղմ դուք այնքան,<delimiter>Որ լոկ թվաց, թե լսեցի»։ Իսկույն դուռս բացի լայն`<delimiter>Խավա՞ր, ուրիշ ոչ մի բան։
Ու խավարին աչքերս հառած` մնացի լուռ ու շվարած,<delimiter>Անրջելով երազներ, որ չէր երազել ոչ ոք մինչ այն.<delimiter>Լռությունն էր սակայն խորունկ, չկար շուրջըս ձև ու շշուկ.<delimiter>Արտաբերվող միակ բառը «Լենոր» բառն էր, որ անձայն<delimiter>Ես հեծծեցի։ «Լենո՞ր» կրկնեց արձագանքը անխափան…<delimiter>Լոկ այս, ուրիշ ոչ մի բան։
Ետ դառնալով դեպի սենյակ, բոցերի մեջ հոգիս համակ`<delimiter>Մի նախկինից ուժգին հարված լսեցի ես կրկին անգամ։<delimiter>«Վստահորեն, վստահորեն ինչ֊որ բան է ճաղերիս դեմ,<delimiter>Տեսնենք` ի՞նչ է, ― ասի ես ինձ,― պարզենք խորհուրդն այս դաժան։<delimiter>Հո՞վն է, ուրիշ ոչ մի բան»։
Ու հրեցի փեղկերն ուժով, և աղմկոտ մի թռիչքով<delimiter>Մի փառահեղ Ագռավ մտավ սուրբ օրերից վաղնջական։<delimiter>Խոնարհություն չարեց բնավ, չվարանեց ու կանգ չառավ,<delimiter>Բայց սենյակիս դռան վրա թառեց տեսքով տիրական,<delimiter>Ճիշտ Պալլասի կիսարձանի վրա թառեց տիրական,<delimiter>Թառե՞ց, ուրիշ ոչ մի բան։
Իմ խոհանքը ցրեց այնժամ այդ թռչունը եբենոսյան,<delimiter>Իր կեցվածքը վայելչատես, կերպարանքը խիստ ու խոլոր։<delimiter>«Թեև կատարդ է անփետուր, սակայն, գիտե՛մ, ստոր չես դու,<delimiter>Գիշերային ափունքներից հեռու հածող ուղևո՛ր.<delimiter>Դժոխային այդ ափերինի՞նչ է անունդ ազնավոր»։<delimiter>Ագռավն ասաց`«նե՞վըրմոր»։
Ես զարմացա, որ այդ տխեղծ թռչունն իսկույն ինձ ընբռնեց,<delimiter>Պատասխանն իր թեև մի քիչ անիմաստ էր ու անսովոր<delimiter>Քանզի պետք է դուք հասկանաք, թե մարդկային ո՛չ մի էակ<delimiter>Իր սենյակի դռան վրա դեռ չի տեսել թևավոր,<delimiter>Անասուն կամ թռչուն, թառած կիսարձանի վրա, որ<delimiter>Կոչվի այսպես` «նե՞վըրմոր»։
Բայց Ագռավը, հանգիստ նստած` այդ մեկ բառը միայն ասաց,<delimiter>Կարծես թե նա իր ողջ հոգին ձուլած լիներ բառում այդ խոր։<delimiter>Չարտասանեց էլ ո՛չ մի բան ու չշարժեց փետուր անգամ,<delimiter>Մինչև ասի. «Արդեն թռան ընկերներն իմ բյուրավոր,<delimiter>Վաղը նա էլ հույսերիս պես ինձ կթողնի մենավոր»։<delimiter>Թռչունն ասաց` «նե՞վըրմոր»։
Ես, սարսափած իմաստալից բառով խզված լռությունից`<delimiter>«Անշուշտ, ― ասի, ― այս բառն է լոկ որպես լեզու, ձիրք ու շնորհ<delimiter>Ժառանգել նա մի ուսուցչից, որի բախտը անկարեկից<delimiter>Հալածել է նրան, մինչև որ երգերն իր սգավոր,<delimiter>Մինչև հույսի երգերն իր մութ ունեցել են տրտմաթոր<delimiter>Այս հանգերգը` «նե՞վըրմոր»։
Բայց Ագռավը կրկին անգամ ցրեց թախիծն իմ հոգեկան։<delimiter>Դռան առջև ու Պալլասի ես հրեցի մի թիկնաթոռ<delimiter>Եվ թաղվելով թավշում նրա, սկսեցի հյուսել իրար<delimiter>Երազներըս, միշտ խորհելով, թե ուրվային ու խոշոր<delimiter>Այս թռչունը ի՞նչ է ուզում ասել այսպես ահավոր<delimiter>Կոչելով` «նե՞վըրմոր»։
Այս բառն էր մեկնել փորձումսև թռչունի լուռ սևեռուն,<delimiter>Որի աչքերը հրեղեն մրրկում էին հոգիս մոլոր,<delimiter>Փորձում էի դեռ ավելին, խոնջ գլուխս լքած նրբին<delimiter>Բարձերի մեջ, ուր կաթում էր լամպարի լույսը բոսոր,<delimiter>Նուրբ բարձերի, որոնց վրա չի սահելու էլ աղվոր<delimiter>Գլուխն իր, ա՞հ, նե՞վըրմոր։
Ու խտացավ օդը անտես մի բուրվառի բույրից կարծես,<delimiter>Որ միջոցում սերովբեներ ճոճում էին կշռութավոր,<delimiter>«Հրճվի՛ր, դժբա՛խտ, ― գոռացի ես,― քո աստվածն է ուղարկում քեզ<delimiter>Այս դադարի մոռացոնքը սրտիդ համար վիրավոր։<delimiter>Խմի՛ր, խմի՛ր ու հասկացի՛ր, թե չկա ո՛չ մի Լենոր»։<delimiter>Ագռավն ասաց` «նե՞վըրմոր»։
«Դո՛ւ, մարգարե, դև կամ թռչուն, մարգարե կամ ոգի դժգույն,<delimiter>Թե փորձիչն է ուղարկում քեզ կամ մրրիկն է փոխել մի օր<delimiter>Այս ավերյալ, բայց աննվաճ հողի վրա կախարդըված,<delimiter>Տունն այս վախով միշտ հաճախված` ասա՛, խնդրո՞ւմ եմ անզոր։<delimiter>Կա՞, արդյոք, կա՞ մի բալասան։ Ասա՛, խնդրո՞ւմ եմ անզոր»։<delimiter>Ագռավն ասաց`«նե՞վըրմոր»։
«Դո՛ւ, մարգարե, դև կամ թռչուն, մարգարե կամ ոգի դժգույն,<delimiter>Ի սեր անհուն այս երկնքի, իսեր տիրոջ մեր երկնավոր<delimiter>Ասա՛, սրտին այս վշտագին, թե եդեմի մեջ նա կրկին<delimiter>Պիտի գրկի՞ այն աղջկան, որի անունն է Լենոր,<delimiter>Այն պայծառ ու սուրբ աղջկան, որի անունն է Լենոր»։<delimiter>Ագռավն ասաց` «նե՞վըրմոր»։
«Թող հրաժե՛շտ տանք այդ բառով, ― գոռացի ես վեր ցատկելով,―<delimiter>Վերադարձի՛ր մրրիկի մեջ ու գեհենի ափերը չոր.<delimiter>Ո՛չ մի փետուր ինձ չթողնես քո կեղծիքի վկա որպես,<delimiter>Թո՛ղ կիսանդրին դռանս վրա, առանձնությունըս` անդորր,<delimiter>Հանի՛ր կտուցդ իմ սրտից, տա՛ր տեսիլըդ ահավոր»։<delimiter>Ագռավն ասաց` «նե՞վըրմոր»։
Եվ Ագռավը միշտ աներեր նստած է դեռ, նստած է դեռ<delimiter>Ճիշտ իմ դռան վրա դրված կիսարձանին` գիշեր ու զօր,<delimiter>Եվ աչքերն իր երազամույն դևի աչքեր են սևեռուն,<delimiter>Եվ հատակին լամպի լույսը նետում է շուքն իր խոժոռ,<delimiter>Եվ իմ հոգին այդ սև շուքի շրջանակից մեղմօրոր<delimiter>Չի՛ ելնելու նե՞վըրմոր…