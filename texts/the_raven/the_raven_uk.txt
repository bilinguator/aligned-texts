Едґар Аллан По
<h1>Ворон</h1><delimiter>Переклад Анатолія Онишка.
В тихий час глухої ночі вабили ослаблі очі<delimiter>Дивовижні та урочі книги давнього письма.<delimiter>Я дрімав уже з утоми, та нараз почувся в домі<delimiter>Тихий стукіт незнайомий. «Незнайомого пітьма<delimiter>То застала у дорозі, — прошептав я. — Так, пітьма,<delimiter>Більш нікого тут нема.»
Ах, у пам’яті упертій — грудня зимні круговерті;<delimiter>Вуглик на порозі смерті клаптик мороку вийма.<delimiter>Кличу світанкову пору, душить розпач душу хвору,<delimiter>Не зарадять книги горю, горю, що Ленор нема,<delimiter>Діви чистої й святої на землі давно нема,<delimiter>Вкрила те ім’я Пітьма.
І непевність висне німо, в шовку штор живе незримо,<delimiter>Душу сповнює тривога, страхом трепетним пройма.<delimiter>Щем би в серці приглушити! Тож почав я говорити:<delimiter>«Просить гість якийсь пустити до кімнати, бо пітьма,<delimiter>Більш нікого тут нема.»
В душу спокій і наснага увійшли, зросла відвага, —<delimiter>«Пане, — мовив я, — чи пані, не хвилюйтеся дарма —<delimiter>Бачте, я дрімав з утоми, стукіт ваш був невагомий,<delimiter>Поки стукіт усвідомив… Сон, подумав я притьма,<delimiter>Це, я думав, так приснилось.» Двері я відкрив — нема<delimiter>Ні душі — німа пітьма.
У пітьмі я довго стежив, дивнії думки мережив,<delimiter>Смертним досі невідомі. Довго так стояв дарма,<delimiter>А стривоженої тиші ані шелест не сколише,<delimiter>І «Ленор!» щонайтихіше прошептав я крадькома.<delimiter>І луна «Ленор!» вернула, й знову залягла німа<delimiter>Тиша, тиша і пітьма.
Я вернувся до світлиці, в груди полум’я струмиться,<delimiter>Раптом знову стукіт чую, вже сильніший. Тут сама<delimiter>Думка рятівна приходить: «Це ж бо вітер колобродить,<delimiter>Стука у віконну раму, таємниці тут нема —<delimiter>Вітер стука крадькома.»
Розчинив вікно я сміло — з шумом розгорнувши крила,<delimiter>Увійшов статечний Ворон, мов минувшина сама.<delimiter>Не кивнувши головою, із вельможною пихою<delimiter>Йде поважною ходою, знявсь, і — подив обійма:<delimiter>Знявсь і сів на бюст Паллади, мов нікого тут нема,<delimiter>Знявсь і сів, мов тінь німа.
Розпачу й журбі на зміну я всміхнувсь — кумедну міну<delimiter>Зберігав поважний Ворон, велич древності німа.<delimiter>«Ти ж опудало провісне, та не боягуз ти, звісно,<delimiter>Древній Вороне зловісний, з того краю, де Пітьма.<delimiter>Як Вельможність Вашу звали, де Плутонова Пітьма?»<delimiter>Ворон прокричав: — Дарма!
Здивувався я незмірно — птах промовив чітко, вірно,<delimiter>Хоч і мовив недоречно — сенсу в слові тім нема —<delimiter>Та скажіть, хіба не диво, крукові хіба властиво,<delimiter>Щоби він отак сміливо над дверима сів притьма?<delimiter>Птах чи звір щоби вмостився, мов нікого тут нема?<delimiter>Птах із іменем «Дарма»?
А самотній Ворон мовив тільки те єдине слово,<delimiter>Ніби скинувши окови із душі, тягар ярма.<delimiter>Знову стало німо й тихо, скам’янів, немов не диха<delimiter>Ворон, поки я на лихо прошептав: «А вже нема<delimiter>Давніх друзів, на світанку й ВІН піде, надій нема.»<delimiter>І промовив птах: — Дарма!
Я здригнувся — надто вдало слово те у тиші впало.<delimiter>«Так, — сказав я, — це єдине заучив він, видома,<delimiter>Від господаря старого, лихом гнаного, і стогін,<delimiter>Слово розпачу німого, що життя прийшла зима,<delimiter>Спів погребний по Надії, не ішов йому з ума<delimiter>Стогін той: — Дарма, дарма!»
Ворон знов на зміну суму сміх навіяв. Я присунув<delimiter>Крісло до дверей, погруддя й птаха, що немов дріма,<delimiter>Сівши в крісло непорушно, я почав сплітати скрушно<delimiter>Думку з думкою, і слушно запитав себе притьма:<delimiter>«Що цей древній крук незвісний, лиховісний, мов пітьма,<delimiter>Провіща своїм: дарма!?»
Роздумів текли хвилини, та ні слова я не кинув<delimiter>Ворону, що пік очима, мов жаринами двома.<delimiter>І текли, спливали миті, голову я став хилити<delimiter>До м’якого оксамиту, що окреслила пітьма,<delimiter>А Ленор до оксамиту, що окреслила пітьма,<delimiter>Вже не схилиться! Дарма!
І здалося — плив незримо дим з кадила Серафима,<delimiter>Що проходив по світлиці тихим кроком крадькома.<delimiter>Крикнув я: «Слабка людино! Це Господь послав хвилину<delimiter>Забуття від мук невпинних, що Ленор взяла Пітьма!<delimiter>Пий же забуття — про неї пам’ять забере Пітьма!»<delimiter>Ворон прокричав: — Дарма!
«О пророче! Зла появо! — Ти ж пророк, хоч би й диявол!<delimiter>Чи послав тебе Спокусник, чи зі свого виру Тьма<delimiter>Вивергнула ураганом самотою в світ незнаний,<delimiter>В Хижу, Жахом вічним гнанк, — викрий правду, чи зніма<delimiter>хоч бальзам у Галаадах біль з душі, чи не зніма?»<delimiter>Ворон прокричав: — Дарма!
«О пророче! Зла появо! — Ти ж пророк, хоч би й диявол!<delimiter>Заклинаю небесами, Богом, що над усіма, —<delimiter>Серцю в розпачу лещатах мусиш, мусиш ти сказати,<delimiter>Чи в Едемі хоч обняти є надія, чи нема,<delimiter>Осяйну Ленор обняти є надія, чи нема?»<delimiter>Ворон прокричав: — Дарма!
Скинувсь я — «Ворожа птахо!» З словом цим з-під мого даху<delimiter>Щезни геть у люту бурю, де Плутонова пітьма!<delimiter>Геть неси і тінь потворну, і оману лихотворну,<delimiter>Вийми з серця дзьоб свій чорний! Місця тут тобі нема!<delimiter>Поверни мою самотність, — місця тут тобі нема!<delimiter>Ворон прокричав: — Дарма!
І маячить перед зором чорний Ворон, чорний Ворон<delimiter>На Паллади білім бюсті, душу в розпачі трима. —<delimiter>І подібний погляд має тільки демон, що дрімає,<delimiter>Світло лампи вирізняє тінь, чорнішу, ніж Пітьма,<delimiter>Й душу визволити з тіні, чорної, немов Пітьма,<delimiter>Не спромога вже — дарма!