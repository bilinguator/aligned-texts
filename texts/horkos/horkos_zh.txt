希波克拉底
<h1>誓詞</h1>
敬禀阿波羅、醫神阿斯克勒庇俄斯、許癸厄亞、帕那刻亞，及天地諸神聖鑒之，鄙人敬謹宣誓：
余願盡己之能力與判斷力之所及，矢守此約。凡授余藝者：余敬如父母，為終身同甘共苦之侶；倘有急需，余必接濟。視彼兒女，猶余手足，如欲受業，余無償、無條件傳授之。凡余之所知，無論口授、書傳俱傳之吾子、吾師之子、及立誓守此約之生徒，此外不傳他人。
余願盡己之能力與判斷力之所及，恪守為病家謀福之信條，並避免一切墮落害人之敗行，
余必不以毒物藥品與他人，並不做此項之指導，雖人請求，亦必不與之，尤不為婦人施墮胎之術。余願以此純潔神聖之心，終身執行余之職務。
至於手術，另待高明，余不施之，遇結石患者亦然，惟使專匠為之。
無論何適何遇，逢男或女，民人奴隸，余之唯一目的，為病家謀福，並檢點吾身，不為種種墮落害人之敗行，尤不為誘姦之事。
凡余所見所聞，不論有無業務之牽連，余以為不應洩漏者，願守口如瓶。
倘余嚴守上述之誓詞，願神僅僅使余之生命及醫術，得無上光榮；苟違此誓，天地鬼神共殛之！