Hippokrates
<h1>Le</h1>
Touiñ a ran, dre Apollon ar pareour, Asklepios, Higeia ha Panakea ha kemer a ran da dest an holl zoueed, an holl zoueezed e toujin d’al le ha d’an emglev amañ da-heul hervez ma gouestoni ha ma skiant barn.
da sellet evel ma ran ouzh ma zud ouzh an hini en deus desket din an arz-mañ; da vevañ a-gevret gantañ ha ma’z eo ret da lodenniñ ma madoù gantañ; da sellet ouzh e vugale evel ma breudeur din-me, da gelenn an arz-mañ dezho.
Gourc’hemenn a rin louzaouerezh pe reol evit mad ma c’hlañvourion hervez ma gouestoni ha ma skiant ha biken ne rin droug d’unan bennak.
Ne roin ket un dramm marvel d’unan bennak ma vez goulennet ganin ha ne guzuilhin ket un hevelep raktres. Er memes doare ne roin ket ul louzoù d’ur plac’h a-benn lakaat anezhi da ziforc’hañ met gwareziñ a rin glanded ma buhez ha ma arz.
Ne oberatain ket evit lemel ar grouanennoù zoken evit klañvourion a vez gwelet mat emaint gant ar c’hleñved-mañ. Leuskel a rin an oberatadenn-mañ da vezañ graet gant tud a-vicher arbennikaet war an arz-mañ.
E kement ti ma’z in ne antrein nemet evit mad ma c’hlañvourion, hag e talc’hin ac’hanon pell diouzh kement drougober sevenet a-ratozh pe eus pep lorberezh hag ent-ispisial eus plijadurezhioù ar garantez gant merc’hed pe paotred, dezho da vezañ frank pe sklav.
Kement tra a zeuy em anaouedegezh pa vin o labourat em arz pe em darempredoù pemdez gant an dud, ha na zlefe ket bezañ rannet gant an holl, a virin kuzh ha n’e ziskuilhin ket morse.
Ma talc’han gant fealded da’m le, ra vin em bleud e-doug ma buhez ha ra bleustrin ma arz, doujet gant holl an dud hag en holl amzerioù; ma’z an diwar an arroudenn avat pe ma torran anezhañ, ra vo ar c’hontrol a vo ma lod.