አንቷን ደ ሰንት-ኤግዙፔሪ
<h1>ታዳጊው ልዑል</h1>
ለሌዎን ቨርት
ይህን መጽሐፍ ለአዋቂ ስላበረከትኩት ሕፃናትን ይቅርታ እጠይቃለሁ። በቂ ምክንያት አለኝ። ይህ ትልቅ ስው በምድር ዓለም ከማንም የሚበልጥብኝ ወዳጄ ነው። ሌላው ምክንያቴ ይህ አዋቂ ግለሰብ የሕፃናትን መጽሐፍ ጨምሮ ማናቸውንም ነገር የመገንዘብ ችሎታ ስላለው ነው። ሦስተኛው ምክንያት ይህ አዋቂ ሰው ተርቦና ታርዞ ፈረንሣይ አገር ነዋሪ በመሆኑ በሚገባቋ መጽናናት ያሻዋል።
ይኸ ሁሉ ምክንያት የማይበቃ ከሆነ አዋቂው ግለስብ ዱሮ ሕፃን በነበረበት ወቅት ይህን መጽሐፍ ለማበርከት ፈቃደኛ ነኝ። አዋቂ ግለሰቦች ሁሉ በጊዜአቸው ሕፃናት ነበሩ የሚያስታውሱት ግን በመጠኑ ናቸው። ስለዚህ አቀራረቤን ላርም።
ለሌዎን ቨርት ታዳጊ በነበረበት ወቅት
<h1>፩</h1>
ድሮ ስድስት ዓመት ሲሆነኝ እውነተኛ ታሪኮች በተሰኘ ርእስ ስለ ድንግል ደኖች በተጻፈ መጽሐፍ ውስጥ አንድ ግሩም ሥዕል አየሁ። ዘንዶው አንድ የዱር አውሬ ሲውጥ ነው የሥዕሉ ግልባጭ ይኸው።
<img1>
«ዘንዶዎች ሰለባቸውን እንዳለ፣ ሳያኝኩ ይውጣሉ፣ ከዚያም መንቀሳቀስ ይሳናቸውና የበሉትን ሲያዋሕዱ ስድስት ወር ይተኛሉ» ይላል መጽሐፉ።
እኔም ጥቅጥቅ ካለው ጫካ ውስጥ ስለሚካሄደው ነገር ሁሉ ብዙ ካሰላሰልኩ በኋላ ተራዬን በቀለም እርሳስ የመጀመሪያውን ሥዕል ነደፍኩ። ሩጥር አንድ ሥዕሌን ማለት ነው። ይኸንን ይመስላል፣
<img2>
ሥዕሌን ለአዋቂ ሰዎች አሳየሁና ያስፈራቸው እንደሆነ ጠየቅኋቸው። እነሱም፡
«ባርኔጣ ምኑ ያስፈራል?»
ብለው መለሱልኝ። የኔ ሥዕል የሟያሳየው ባርኔጣ ሳይሆን ዘንዶ ዝሆን ውጦ ሲያዋሕድ ነው። ከዚያ አዋቂዎቹ አንዲገባቸው የዘንዶውን ሆድዕቃ ሣልኩላቸው፤ ሁልጊዜ ማብራሪያ ይፈልጋሉ። ሁለተኛው ሥዕሌ ይኸንን ይመስላል፣
<img3>
አዋቂዎች ክፍት ዘንዶና ድፍን ዘንዶ የምለውን ምሳሌዬን ትቹቺ ይልቅ ወደ መልክዓ ምድር፣ ወደ ታሪክ፣ ሒሳብና ወደ ሰዋስው እንዳተኲር መከሩኝ። ዕጹብ ድንቅ የሆነውን የሠዓሊነት ሙያ በስድስት ዓመቴ እርግፍ አድርጌ የተውኩት በዚህ ዓይነት ነው።
ጐጥር አንድና ጐጥር ሁለች ሥዕሎቼ ተቀባይነት ባለማግኘታቸው ተስፋ ቄርጩ ነው። አዋቂዎቹ ሁልጊዜ አንድ ነገር ካላስረዷቸው አውቀው አይገባቸውም፤ አሁንም አሁንም ማስረዳቱ ደግሞ ልጆችን ያክል።
ከዚያም ሌላ ሙያ ለመምረጥ ተገድጄ ኤሮፕላን ማብረር ተማርኩ። ዓለም ላይ በያለበት በኤሮፕፐላን ሄጃለሁ። የገጸ ምድር ዕውቀት እውነትም ብዙ ጠቀመኝ።
ቻይናን ከአሪዞና ወዲያው ለይቼ ለማወቅ ቻልኩ። ለሊት መንገድ ሲጠፋ በጣም ይጠቅማል።
በሕይወቴ ከአያሌ ቁምነገረኛ ሰዎች ጋር ብዙ ጊዜ ለመገናኘት የቻልኩት በዚህ ሁኔታ ነው። አዋቁ ሰዎች ቤት ብዙ ጊዜ ኖሬያለሁ። ከቅርብ አስተውያቸው ነበር። ያም ሆኖ አስተያየቴን እምብዛም አላሻሻለውም።
በመጠኑም ቢሆን አስተዋይ የሚመስለኝ ሰው ሲያጋጥመኝ ባስቀመጥኩት ተጐጥር 1 ሥዕሌ እፈትነው ነበር። እርግጥ የሰው ነገር የሚገባው መሆኑን ለማረጋገጥ ነው።
መልሱ ግን ሁልጊዜም «ባርኔጣ ነው» የሚል ነው። በዚህ ጊዜ ስለ ዘንዶም፣
ስለ ድንግል ደንም፣ ስለ ከዋክብት አላነሣበትም። እሱኑ መስዬ አእቀርበዋለሁ። ስለ ካርታ ጨዋታ፣ ስለ ጎልፍ፣ ስለ ፖለቲካና ስለ ክራቫቶች አወራለታለሁ። አዋቂውም ሰው አንደኔ ያለ ልባም ግለሰብ በማግኘቱ ይደሰታል።
<h1>፪</h1>
የዛሬ ስድስት ዓመት ሰሐራ በረሃ ውስጥ እክል አስካጋጠመኝ ድረስ የልቤን የማነጋግረው ሰው ሳይኖረኝ በብቸኝነት እኖር ነበር።
አሞተሩ ውስጥ አንድ ነገር ተሠበረ። ሜካኒክ ሠራተኛና አብረውኝም የሚጓዙ ሰዎች ስላልነበሩ አስቸጋሪውን ጥገና ብቻዬን ለመወጣት ተዘጋጀሁ።
የሞት ሽረት ጉዳይ ነበር። የነበረኝ የመጠጥ ውኃ ክምችት ቢበዛ ለሳምንት ብቻ የሚበቃ ነበር።
የመጀመሪያውን ሌሊት ሰው ከሚኖርበት አንድ ሺህ ማይል በሚርቅ አሸዋ ላይ አደርኩ። መርከቡ ሰምጦበት ውቅያኖስ መካከል በታንኳ ከሜንሳፈፍ ሰው የባሰ ብቸኛ ነበርኩ።
ሲነጋጋ ያልተለመደ ሰላላ ድምፅ ከእንቅልፌ ሲያስነሳኝ የደነገጥኩት ድንጋጤ ይታያችሁ። ድምፁ
— እባክህ… በግ ሣልልኝ ይላል።
— ምን አልክ?
— በግ ሣልልኝ…።
መብረቅ አንደ መታው ሰው እመር ብዬ ቆምኩ። ዓይኖቼን አባበስኩ። ተጠንቅቄ አየሁ። አንድ በጣም ልዩ የሆነ ትንሽዬ ልጅ በጽሞና ይመለከተኛል።
ከጊዜ በኋላ ልሥለው የቻልኩት መልኩ ይኸውና የኔ ንድፍ ግን በእርግጥ የሱን ወዘና አይደርስበትም።
<img4>
የኔ ጥፋት አይደለም። ስድስት ዓመት ሲሆነኝ አዋቂዎቹ የሠዓሊነት ሙያዬን አጨናግፈውብኝ ከድፍን ዘንዶና ከክፍት ዘንዶ በስተቀር ሌላ ምንም ነገር መሣል አልተማርኩም።
የተከሠተውን ልጅ በአድናቆት ፍጥጥ ብዬ አየው ጀመር። ሰው ካለበት አካባቢ አንድ ሺህ ማይል ርቀት ላይ እንደ ነበርኩ አይዘንጉ። ልጁ ደግሞ ያለበት ቦታ የጠፋው፣ በረሃብ ለሞት የተቃረበ፣ ውኃ ጥምየገደለው፣ በፍርሐት የተሸበረ አይመስልም።
እበረሃ መካከል ከሰው መኖርያ አንድ ሺህ ማይልስ ርቀት ላይ የጠፋ ልጅ በጭራሽ አይመስልም። ቆይቼ ቆይቼ መነጋገር ስችል፣
— ለነገሩ፡… እዚህ ምን ልታደረግ መጣህ አልኩት።
— እሱም መልሶ በለስላሳ ድምፅ እንደ ትልቅ ቁም ነ፲ር፣
— እባክህ… የበግ ሥዕል ሣልልኝ አለኝ።
ምስጢሩ ከመጠን በላይ ከባድ ሲሆን ደፍሮ እምቢ አይባልም። ሰው ከሚኖርበት አካባቢ አንድ ሺህ ማይልስ ርቀት ሳይ ለሞት አደጋ በተጋለጥኩበት ሁኔታ አድራጎቴ ትርጐም የሌለው ቢመስለኝም ከኪሴ ወረቀትና የቀለም ብርዕ አወጣሁ።
እዚህ ላይ ግን እኔ በመሠረቱ የተማርኩት ገጸ ምድር፣ ሒሳብና ሰዋሰው መሆኑ ትዝ አለኝና ልጁን (እንደ መበሳጨት እያለኝ) ሥዕል መሣል አላውቅበትም አልኩት። እሱ ግን መልሶ፣
— ግድ የለም። የበግ ሥዕል ሣልልኝ።
የበግ ሥዕል ሥዬ ስለማላውቅ ከምችላቸው ሁለት ሥዕሎች አንዱን ሣልኩለት። የድፍኑን ዘንዶ።
— የለም! የለም! ዘንዶ ሆድ ውስጥ ያለ ዝሆን አልፈልግም። ብሎ ልጁ ሲመልስልኝ ጊዜ በጣም ደነቀኝ። ዘንዶ አደገኛ ነው፤ ዝሆንም ቦታ ያጣብባል፡ እኔ ቤቴ ጠባብ ነው፡ የምፈልገው በግ ነው።
የበግ ሥዕል ሣልልኝ።
<img5>
ከዚያ ሣልኩለት። ትክ ብሎ አየና፣
— አይሆንም! ይኸ በሽታ አጥቅቶታል — ሌላ ሣልልኀ።
ሣልኩ።
<img6>
ወዳጄ ከደገኛ ፈገግታ ጋር በጸጋ ተቀብሉ፣
— እየው… ይኸኮ በግ አይደለም ወጠጤ ነው። ቀንድ አለው።
ሥዕሌን መልሼ ሣልኩ፡
<img7>
አሁንም እንደ ፊተኞቹ ሁሉ ተቀባይነት ሳያገኝ ቀረ።
— ይኸኛው አርጅቷል። እኔ እምፈልገው ብዙ ዓመት የሚኖር ነው።
ታዲያ ትእግሥት አጣሁና ሞተሬን መፍታት ለመጀመር ቸኩዬ ነበርና ይኸንን ሥዕል ጫር ጫር አደረግሁ።
<img8>
<delimiter>
— እናም — ይኸ ሣጥኑ ነው። እውስጡ የምትፈልገው በግ አለ ብዬ ጣል አደረግሁለት።
ግን ወጣቱ ዳኛዬ ፊቱ ወገግ ሲል አየሁና በጣም ገረመኝ።
— ልክ እንደዚህ ነው የምፈልገው! ለበጉ ብዙ ሣር የሚያስፈልግ ይመስልሃል?
— ለምን?
— ቤቴ ጠባብ ስለሆነ ነዋ…
— ሳይበቃው አይቀርም። የሰጠሁህ በግ አነስተኛ ነው። ወደ ሥዕሉ ጐንበስ አለና፣
— ይህን ያህል ትንሽ አይደለም… ዓየኸው! አንቅልፍ ይዞታል…።
ከታዳጊው ልዑል ጋር የተዋወቅነው በዚህ ዓይነት ነው።
<h1>፫</h1>
<img9>
ከየት እንደ መጣ ለማወቅ ብዙ ጊዜ ፈጀብኝ። ብዙ ጥያቄ የሚያቀርብልኝ ታዳጊ ልዑል የኔን ጥያቄዎች ፈጽሞ የሚያዳምጥ አይመስልም ነበር።
እንደ ዘበት የሚወረውራቸው አንዳንድ ቃላት ናቸው ቀስ እያሉ ሁሉንም እንዳውቀው የረዱኝ። ለምሳሌ ኤሮፕላኔን መጀመሪያ ሲያይ (አሳሳሉ በጣም ስለሚያስቸግረኝ ኤሮፕላኔን አልሥለውም) እንዲህ ብሎ ጠየቀኝ፡
— ያ ነገር ምንድነው?
— ያ ነገር ዕቃ አይደለም። ይበራል። ኤሮፕላን ነው። የኔ ኤሮፕላን ነው።
እናም መብረር እንደምችል ስነግረው ኩራት ተሰማኝ። አሁን ድምፁን ከፍ አድርጎ፡
— እንዴት! ከሰማይ ነው የወደቅኸው!
— አዎ አልኩ በትሕትና።
— ወይኔ! ይገርማል…
ታዳጊው ልዑል ደስ የሜል ሣቅ ከት ብሎ ሲሥቅ በጣም ተበሳጨሁ። የደረሰብኝን መከራ በቁም ነገር እንዲያይልኝ እፈልጋለሁ። ከዚያም ቀበል አድርጎ፣
— እንግዲያው አንተም ከሰማይ ነዋ የወረድኸው? ከየትኛው የሕዋ አካል ነው?
እዚህ የመገኘቱ ምስጢር ወዲያው ውልብ አለብኝና ሳይጠብቀው፣
— እንግዲያው አንተ ከሌላ የሕዋ አካል ነዋ የወረድከው?
ብዬጠየቅሁት ግንመልስአልሰጠኝም። ኤሮፕላኔን እየተመለከተ በቀስታ ራሱን በመነቅነቅ የአዎንታ ምልክት አሳየኝና፣
— እርግጥ እዚህ ውስጥ ሆነህ ከሩቅ መምጣት አትችልም…።
እናም በሐሳብ ተውጦ ብዙ ቆቁየ። ከዚያም የኔን በግ ከኪሱ አወጣና ሀብቱን በተመስጦ ያስተውል ጀመረ።
«ሌሎች የሕዋ አካላት» በማለት የምስጢሩን ጫፍ ሲገልጥልኝ ምን ያህል እንደ ከነከነኝ ይታያችኋል። ጠለቅ ብዬ ለማወቅ በመሞከር፣
— ማሙዬ ከየት ነው የመጣኸው? አገርህ የት ነው? በጌን የት ልትወስደው ነው?
በዝምታ አሰላሰለና፣
— የሰጠኸኝ ሣጥን ጥሩነቱ ማደሪያ ቤት ይሆነዋል አለኝ።
— ነው እንጂ። ጥሩ ልጅ ከሆንክ ቀን ቀን ለማሠር የምትገለገልበት ገመድ እስጥሃለሁ። ችካልም።
የቀረበለት ሐሳብ ታዳጊውን ልዑል የረበሸው ይመስላል።
— ማሠር? ምን ዓይነት አስተሳሰብ ነው!
— ካላስርከውኮ የችም ሲዞር አንድ ቀን ይጠፋል…።
ወዳጄ እንደገና ከት ብሎ ሣቀ።
— የት ይሄዳል ብለህ ነው?
— የትስ ቢሆን፡ ቀጥ ብሎ ፊትለፊት ቢሄድስ?…።
እዚህ ላይ ታዳጊው ልዑል በቁም ነገር፣
— ግድ የለም፣ ቤቴ በጣም ጠባብ ነውኮ!
ከዚያም እንደ መተከዝ ያለው ይመስላል፣
— ፊት ለፊት ተሂዶ የትም አይደረስ አለ።
<h1>፬</h1>
እንግዲህ ሁለተኛ በጣም ትልቅ ነገር ማወቄ ነው። የልጁ የትውልድ ሕዋ አካል ከአንድ ቤት እምብዛም አይሰፋ ማለት ነው!
በዚህ ብዙም አልደነቀኝ። እንደ መሬት እንደ ጁፒቴር እንደ ማርስና እንደ ቬኑስ ካሉት ስም ከወጣላቸው ታላላቅ ከዋክብት ውጪ አንዳንድ ጊዜ በጣም ከማነሣቸው የተነሣ በመነጥር ለመየት የሚያስቸግሩ በመቶዎች የሚቄጠሩ ሕዋዎች አሉ። 
የሥነ ከዋክብት ተመራማሪ አንዱን ሲያገኘው የአኃዝ ስም ያወጣለታል። ለምሳሌ ትንሽቷን «የሕዋ አካል 325 ይላታል።»
ታዳጊውልዑል ቢ612 ከተባለው ሕዋ አካል ለመምጣቱ አንዳንድ አስተማማኝ ምክንያቶች አሉኝ። 
<img10>
ይኸ ሕዋ አካል በመነጽር የታየው አንድ ጊዜ ብቻ እ.ኤ.አ. በ1909 በአንድ ቱርካዊ የከዋክብት ተመራማሪ ነው።
<img11>
ተመራማሪውም በወቅቱ ለሥነ ከዋክብት ዓለም አቀፍ ጉባዔ ግኝቱን በሰፊው አሳውቆ ነበር። ነገር ግን በሀገረሰብ ባህላዊ ልብሱ ምክንያት ማንም አላመነውም ነበር። አዋቂዎቹ ይኸው ናቸው።
<img12>
እንደ ዕድል ሆኖ ለሕዋ አካል ቢ612 ዝና በጀው አንድ የቱርክ አምባገነን ሕዝቡን እንደ ፈረንጅ ካልለበስክ ይሙት በቃ አፈርድብሃለሁ ብሎ ማስገደዱ ነው።
የሥነ ከዋክብቱ ተመራማሪ በ1920 እ.ኤ.አ. ዘናጭ ልብስ ለብሶ ማስረጃውን በድጋሚ ሲያቀርብ ጊዜ ሐሳቡን ሁሉም ተቀበሉት።
<img13>
የሕዋ አካል ቢ612 ታሪክን በዝርዝር መተረኬና አኃዙንም መግለጹ በአዋቂዎቹ ሰዎች ምክንያት ነው: አዋቂዎቹ አኃዞች ይወዳሉ።
ስለ አዲስ ወዳጅ ያወሩላቸው አንደሆነ ፍሬ ነገሩን አይጠይቁም። «ድምፁ እንዴት ነው? የሚወደው ጨዋታ ምንድነው? ቢራቢሮዎች ይሰበስባል?» አይሉም።
እነሱ የሚጠይቁት «ስንት ዓመቱ ነው? ስንት ወንድሞች አሉት? ክብደቱ ስንት ነው?» ብለው ነው። ያወቁት የሚመስላቸው ያ ሲሆን ብቻ ነው።
አዋቂዎቹን ሰዎች «ቀለሙ ጽጌረዳ በመሰለ ጡብ የተሠራ። መስኮቱ በቁርዬ አበባ የተጌጠ፣ ጣራው ላይ እርግቦች የሠፈሩበት ቆንጆ ቤት አየሁ» ቢሏቸው ቤቱ በዓይነ ኅሊናቸው አይታያቸውም። «መቶ ሺህ ፍራንክ የሚያወጣ ቤት አየሁ ማለት አለብዎት። ያንጊዜ ድምፃቸውን ከፍ አድርገው በአድናቆት፣ «እንዴት ያምር!» ይላሉ።
በተመሳሳይ፣ «ታዳጊው ልዑል ያምራል፣ ይሥቃል በግም ይፈልግ ነበር፣ ይኸ ሁሉ መኖሩን ያስረዳል። በግ አፈልጋለሁ ካለ የራሱን መኖር አረጋገጠ ማለት ነው» ቢሏቸው፣ በትከሻቸው ምልክት አሳይተው እንደ ሕፃን ያይዎታል!
«ልጁ የመጣው ከሕዋ አካል ቢ612 ካሏቸው ግን በጉዳዩ ያምነብትና እርስዎም ከጥያቄዎቻቸው ይገላገላሉ። የነሱ ነገር ይኸው ነው። ቂም መያዝ አያሻም፡ አዋቂዎቹን በተመለከተ ልጆች ጠባያቸውን አውቀው መቻል አለባቸው።
እርግጥ፣ እኛ ሕይወትን የተገነዘብነው ግን፣ አኃዞችን እንደ ቀልድ ነው የምናያቸው! ይህንን ታሪክ በተረት መልክ ማቅረብ በወደድኩ ነበር። እንዴት ቢሉ!
አንድ ጊዜ ከርሱ ትንሽ በምትበልጥ የሕዋ አካል ላይ የሚኖር ወዳጅ ማበጀት የሚፈልግ አንድ ታዳጊ ልዑል ነበር። የሕይወት ዘይቤ ለሚገባቸው ስዎች ይህ አቀራረብ እውነት መስሎ በታያቸው ነበር።
ምክንያቱም መጽሐፌን በቀላሉ ቢያነቡት  አልወድም። እነዚህን ትዝታዎቼን ሳወሳ የሚስማኝ ሐዘን ቀላል አይደለም። ወዳጄ በጉን ይዞ ከሄደ እነሆ ስድስት ዓመት ሆኗል። እዚህ በጽሑፍ ላቀርበው የምሞክረው አንዳልረሳው ብዬ ነው።
ወዳጅ ወዳጁን ሲረሳ አሳዛኝ ነገር ነው። ሰው ሁሉ የልብ ወዳጅ የለውም። ትኩረታቸውን አኃዞች ላይ ብቻ እንደ ጣሉት አዋቂዎች ልሆን እችላለሁ።
ለዚህም ነው አንድ ሣጥን ቀለምና እርሳሶች የዝሁት። ድፍን ዘንዶና ክፍት ዘንዶ ያውም በስድስት ዓመቱ ከመሳሉ በስተቀር ሌላ ምንም ላልሞከረ ሰው አሁን በዚህ ዕድሜው ወደ ሥዕል መመለስ ከባድ ነው!
እርግጥ፣ በተቻለ መጠን አብነቱን የሚመስሉ ሥዕሎች ለመሳል እሞክራለሁ። ይሳካልኛል ብዬ ሙሉ በሙሉ አላምንም። አንዱ ንድፍ ይዋጣል፣ ሌላው አልመስል ይላል።
እቁመቱም ላይ ትንሽ እሳሳታለሁ። አሁን አዚህ ሳይ ታዳጊው ልዑል በጣም አድጓል። እዚያኛው ላይ በጣም አንሷል። እልብሱም ቀለም ላይ እያመነታሁ ነው። እንደ ነገሩ በዳሰሳ ወዲያ ወዲህ እነካካዋለሁ።
በመጨረሻ አንዳንድ ዋና ነጥቦች ላይ መሳሳቴ አይቀርም። ያንን እንግዲህ ይቅርታ ያደርጉልኛል። ወዳጄ ፈጽሞ ማብራሪያ አይሰጥም ነበር። ምናልባት እንደሱ ዓይነት የሆንኩ ይመስለው ይሆናል። የሚያሳዝነው ነገር አኔ እሣጥን ውስጥ ያሉ በጎችን ማየት አይችልም። በመጠኑ እንደ ትልልቆቹ ሰዎች ሳልሆን አልቀርም። ሳላረጅ አልቀርም።
<h1>፭</h1>
በየቀኑ ስለ ሕዋ አካል፣ ስለ በረራ፣ ስለ ጐዞ አንዳንድ ትምህርት አገኝ ነበር። በሐሳቤ መካከል እየመጣ ቀስ በቀስ ነበር የሚገባኝ። እንዲህ እያልኩ ነው በሦስተኛው ቀን የወርካዎችን ፍዳ የደረስኩበት።
አሁንም ይህንን ለማወቅ የቻልኩት በበጉ ምክንያት ነው። ታዳጊው ልዑል ከባድ ጥርጣሬ እንደ ገባው ሰው በድንገት፣
— በጎች በእርግጥ ቁጥቋጦ ይበሉ የለም? ሲል አበክሮ ጠየቀኝ።
— አዎ በእርግጥ ይበላሉ።
— ጎሽ! ደስ አለኝ።
የበጎች ቁጥቋጦ መብላት ለምን ይህን ያህል ቁም ነገር እንደ ተሰጠው ሊገባኝ አልቻለም ነበር። ታዳጊው ልዑል ግን ቀጠል አድርጎ።
— ስለዚህ ወርካዎችንም ይበላሉ? አለኝ።
ወርካዎች የቤተክርስቲያን ሕንፃ የሚያካክሉ ዛፎች ናቸው እንጂ ቁጥቋጦዎች አለመሆናቸውንና በዚህም ላይ የዝሆን መንጋ እንኳን ይዞ ቢሄድ መንጋው አንዱን ወርካ በልቶ እንደማይጨርስ ታዳጊውን ልዑል አስረዳሁት።
የዝሆኑ መንጋ ጉዳይ ታዳጊውን ልዑል አሣቀው።
— አንዱን ባንዱ ሳይ ማደራረብ ያስፈልግ ይሆናል…።
<img14>
ግን አስተዋይነት በተሞላ አባባል እንዲህ አለ፣
— ወርካ ከማደጉ በፊት ለጋ ሆኖ ነው የሚጀምረው።
— ልክ ነው! ግን ያንተ በጎች ለጋ ወርካ እንዲበሉ የምትሻው ለምንድነው?
ሲመልስልኝ ልክ እንደማያከራክር ነገር፣ «ታዲያስ! ምን ማለትህ ነው!» አለኝ።
እኔም ችግሩን አስቤ ለመገንዘብ ከባድ የአእምሮ ጥረት አስፈለገኘ።
በእርግጥም እታዳጊው ልዑል ሕዋ አካል ላይ በማናቸውም ሕዋ አካላት አንደሚኖረው ጥሩ ሣርና አረም አለ። ስለዚህ ጥሩ ሣር ጥሩ ዘር መጥፎ ሣርም መጥፎ ዘር አለው ማለት ነው።
ዘሮቹ ግን በዓይን አይታዩም። አንዷ የቀበጠች ቅንጣት እስክትነቃ ድረስ በከርሰ ምድር ምስጢር ውስጥ ተሠውረው ይኖራሉ። ያቺ ቅንጣት እየተንጠራራች ስትፈራ ስትቸር ውብ የሆነ ሰው የማይነካ ለጋ ቀንበጧን አስቀድማ ወደ ሰማይ  ትገፋለች።
የፍጅል ወይም የጽጌረዳ ቀንበጥ ከሆነ እንደ ልቡ እንዲበቅል መተው ይቻላል። አረም ከሆነ ግን ዘሩ እንደ ታወቀ ወዲያው መንቀል ያስፈልጋል።
ይህ ሲሆን በታዳጊው ልዑል ሕዋ አካል ላይ በጣም አስቸጋሪ አዝርእት ነበሩ…። የወርካ አዝርእት ናቸው። የሕዋ አካሉን መሬት ወረውታል።
ዋርካ ደግሞ ከዘገዩ ለመገላገል ፈጽሞ አይቻልም። ሕዋ አካሉን በሙሉ ያጣበዋል። ሥሮቹ ዘልቀው ይሰረስሩታል። ሕዋ አካሉ ካነሰና ዋርካዎቹ ከበዙ ሕዋ አካሉን ያፈነዱታል።
«ታዳጊው መስፍን ቆየት አለና ሥርዓቱን የማክበር ጉዳይ ነው አለኝ። ሟት ራስን ካጸዱ በኋላ ሕዋ አካሉንም በጥንቃቄ ማጽዳት ያስፈልጋል። የወርካ ተክል በቡቃያነቱ ከጽጸጌረዳ ተክል ጋር በጣም ስለሚመሳሰል ገና ልዩነቱ ሲታወቅ ሥራዬ ብሎ መንቀል ያሻል። ሥራው እጅግ ያስለቻል እንጂ አያስቸግርም።»
አንዱን ቀን ይህ ነገር አገሬ ልጆች ራስ ውስጥ ደኅና አድርጎ እንዲገባ ጥሩ ሥዕል ተግቼ እንድሠራላቸው መከረኝ።
<img15>
«መንገድ የተጓዙ ዕለት ሊጠቅማቸው ይችላል አለኝ። አንዳንድ ጊዜ ሥራን ለነገ ማሳደር አይጐዳም። ወርካን በተመለከተ ግን ሥራውን ማሳደር ታላቅ አደጋ ነው። አንድ ሰነፍ ግለሰብ ይኖርበት የነበረ ደሴት አስታውሳለሁ… ሦስት ችግኞችን ቸል ብሎ ነበር።»
ታዳጊው ልዑል የነገረኝን እየተከተልሁ ያንን ሕዋ አካል ሣልኩት። አነጋገሬ እንደ ሥነ ምግባር አስተማሪ እንዲሆን አልፈልግም። ነገር ግን የዋርካን አደጋ ሰው ስለማያውቀውና አንድ ሕዋ አካል ላይ እግር ጥሎት የሚወድቅ ሰው ሊደርስበት የሚችለው ችግር እጅግ ከባድ ስለሆነ ለአሁን ብቻ ከንግግር መቆጠቤን ትቼ የምናገረው ነገር አለኝ።
«ልጆች! ወርካ ተጠንቀቁ።» ይኸንን ሥዕል ብዙ የደከምኩበት እንደኔ ለረዥም ጊዜ ባለማወቅ ይጋፈጡት ከነበረው አደጋ እንዲጠነቀቁ ነው። የምሰጠው ትምህርት አስፈላጊ ነው።
<img16>
«እዚህ እመጽሐፍ ውስጥ ወርካውን የሚያህል ሌላ ትልቅ ሥዕል ለምን አልገባም ትሉ ይሆናል። መልሱ ቀላል ነው፣ ሞክሬ ስላቃተኝ ነው። ወርካዎቹንም የሣልኩት የጭንቀቱ ስሜት ገፋፍቶኝ ነው።
<h1>፮</h1>
አይ ታዳጊው ልዑል ትካዜ የተሞላ ኑሮህን እንዴት አእንደምትገፋው ቀስ እያለ እየገባኝ ነው። ከጀንበር መጥ ለቅ ውበት በስተቀር ሌላ ምንም የሚያዝናናህ ነገር ሳታይ ለረዥም ጊዜ ኖረሃል። ይኸንንም አዲስ ሁኔታ ለማወቅ የቻልኩት በተገናኘን በአራተኛው ቀን ጧት፣
— ጀንበር ስትጠልቅ ማስተዋል ደስ ይለኛል… ስትለኝ ነው።
— ግን መጠበቅ ያስፈልጋል።
— የሚጠበቀው ምንድነው?
— ጀንበር እስክትጠልቅ።
በፊት በጣም እንደ መገረም አልክና ከዚያ መልሰህ በራስህ ሣቅህ፣ ቀጥለህም፣
— አሁንም አገሬ ያለሁ ይመስለኛል! አልከኝ።
እርግጥ አሜሪካን አገር እኩለ ቀን ሲሆን እንደሚታወቀው እፈረንሣይ አገር ጀንበር ትጠልቃለች። ጀንበር ስትጠልቅ ለማየት በአንዲት ደቂቃ እፈረንሣይ አገር መድረስ ብቻ ነው።
የሚያሳዝነው ፈረንሣይ አገር በጣም እሩቅ መሆኑ ነው። አንተ ግን አነስተኛ የሕዋ አካልህ ላይ ሆነህ ወንበርህን ጥቂት እርምጃዎች ፈቀቅ ማድረግ ብቻ ነው። ከዚያ የጀንበሯ መጥ ለቅ እንደ ልብህ ይታይሃል።
— አንድ ቀን አርባ አራት ጊዜ ጀንበር ስትጠልቅ አየሁ!
ትንሽ ቆየህና ንግግርህን በመቀጠል፣
— ታውቃለህ… ሐዘን ሲያጠቃህ ጀንበር ስትጠልቅ ማየት ደስ ይላል…።
— አርባ አራት ጊዜ ያየህ ፅለት በጣም አዝነህ ነበረ ማለት ነው?
ታዳጊው ልዑል መልስ አልሰጠም።
<img17>
<h1>፯</h1>
በአምስተኛው ቀን አሁንም በበጉ የተነሣ ሌሳ የታዳጊው ልዑል የሕይወቱ ምስጢር ተገለጸልኝ። ለረዥም ጊዜ በዝምታ ሲያወጣ ሲያወርድ የነበረውን ጥያቄ ዳር ዳር ሳይል በድንገት አቀረበልኝ፡
— በግ ቁጥቋጦ ከበላ አበባም ይበላል ማለት ነው?
— በግ ያገኘውን ሁሉ ነው የሚበላው።
— እሾሃም አበቦችም ቢሆኑ?
— አዎ። እሾህ የሚያበቅሉ አበቦችም ቢሆኑ።
— ታዲያ እሾሁ ምን ፋይዳ አለው?
እኔ ምን አውቃለሁ። አንድ በጣም የጠበቀ የሞተር ቡሎን ለመፍታት በመታገል ላይ ነኝ። ብልሽቱ ከባድ አንደ ሆነ እየታየኝ ስጋት ይዞኛል፣ በዚህ ላይ የሚጠጣ ውኃ መቀነስ የባሰ ችግር እንዳያስከትል እየፈራሁ ነው።
— እሾህ የሚጠቅመው ለምንድነው?
ታዳጊው ልዑል አንድ ጊዜ ጥያቄ ካቀረበ እሺ ብሎ አይለቅም ቡሎኑ አበሳጭቶኝ ስለነበረ አፌ እንዳመጣ ስመልስለት፣
— አሾህ የአበባዎች ክፋት ከመሆኑ በስተቀር ሌላ ሚና የለውም።
— አረ እባክህ!
ጸጥ አለና እንደ ተቆጨ ሰው፣
— አላምንህም! አለኝ። አበባዎች ደካሞች ናቸው፣ የዋሆች ናቸው። እንዳቅማቸው ይግደረደራሉ። እሾህ ስላላቸው አስፈሪ የሆኑ ይመስሳቸዋል…።
መልስ አልሰጠሁም። ልክ በዚህ ጊዜ ይኸ ብሉን እምቢ ካለ በመዶሻ አፈልሰዋለሁ። ታዳጊው ልዑል እነደገና ረበሸኝ፣
— አንተ አበቦች… ይመስልሃል?
— አይ! አይ! አላምንበትም እንደ መጣልኝ መለስኩለት። እኔ አሁን ቁም ነገር ያለው ሥራ እየሠራሁ ነው።
በድንጋጤ አየኝ።
— ቁም ነገር?
መዶሻ ይዢፔ፣ ጣቶቼን ግራሶ አቆሽጂቸው፣ ለሱ በጣም አስቀያሚ ሆኖ የታየው አንድ ጥቁር ነገር አጐንብሼ ሳጠና ተመለከተኝ።
— አነጋገርህ ነፍስ እንዳወቀ ሰው ነው።
አፈር አልኩ፡ እሱ ግን ምንም ሳይራራልኝ፣
— ትዘባርቃለህ… ተምታቶብሃል!
በአውነት በጣም ተበሳጭቶ ነበር። ወርቅማ ጐፈሬውን አየር ላይ አወራጨ።
— አንድ ቅላቱ ደም የሚመስል ሰው ያለበት ሕዋ አካል አውቃለሁ። ያ ሰው አበባ አሽትቶ አያውቅም። ኮከብ አይቶ አያውቅም። ሰው ወዶ አያውቅም። ድምር ከመደርደር በቀር ሌላ ሥራ ሠርቶ አያውቅም። ቀኑን ሙሉ እንዳንተ፣ «እኔ ቁም ነገረኛ ሰው ነኝ! እኔ ቁም ነገረኛ ሰው ነኝ» እያለ ስለሚውል ልቡ በኩራት ያብጣል። ግን እንጉዳይ ነው አንጂ ሰው አይደለም።
— ምንድነው ያልከው?
— እንጉዳይ!
ታዳጊው ልዑል በዚህ ጊዜ ሙሎ ፊቱ በጐጣ ከሰል መስሎ ነበር።
— አበቦች እሾህ በሣውጣት ሚሊዮን ዓመት አስቄጥረዋል። ቢሆንም በጎች አበባ ሲበሉ ሟሊዮን ዓመት ሆኗቸዋል። ምንም ላይጠቅማቸው እሾክ ለማውጣት ይህን ያህል ለምን እንደ ደከሙ ለመገንዘብ መሞከር ዋጋ የለውም። የበጎችና የአበባዎች ጦርነት ፋይዳ የለውም? ቁም ነገሩና አስፈላጊነቱ አንድ ፊቱ ፍም የሚመስል ወፍራም ሰው ከሚደረድረው ድምር አይበልጥም?
ከኔ ሕዋ አካል ውጪ ዓለም ላይ የትም የማይገኘውን ብርቅዬ አበባ በጉ ዝም ብሎ ጧት ተነሥቶ የሚያደርገውን ሳያውቅ ጨርግዶ ቢያወድመው ይኽ ከባድ ጉዳይ አይደለም?
<img18>
ፊቱ ቀይ ሆነና ወዲያው በመቀጠል፣
— በብዙ ሚሊዮን በሚቄጠሩ ከዋክብት መካከል አንድና ብቸኛ የሆነ አበባ የሚወድ ሰው ደስ እንዲለው ከዋክብቱን ማየት ብቻ ይበቃዋል። «እነዚያ መካከል አንዱ ላይ የኔ አበባ አለ። በጉ አበባውን ከበላው ግን ከዋክብቶቹ ሁሉ ጨለሙበት ማለት ነው! ይኸ ከባድ ጉዳይ አይደለም?»
ሌላ ምንም ሊያክልበት አልፈለገም። በድንገት እንባ ተናነቀው። መሽቶ ነበር። እኔ መሣያዎቼን ጥዬ ነበር መዶሻውም ቡሎኑም ውኃ ጥሙም ሞቱም ደንታ አልሰጡኝም። አንድ ኮከብ ላይ እኳ ሕዋ አካል መሬት ላይ አንድ ታዳጊ ልዑል ማጽናናት ነበረብኝ። እቅፍ አድርጌ እሽሩሩ
«የምትወደው አበባ ለምንም ዓይነት አደጋ አልተጋለጠም፤… ለበግህ ልባብ እሥልልሃለሁ»
አልኩት። ለአበባህም ጥሩር አሥልልሃለሁ… እናም…» የምለው ጠፋኝ። ግራ ገባኝ። እንዴት ልድረስበት፣ እንዴት ልቡን ሳግኘው፡… የአንባ ነገር ምስጢሩ ብዙ ነው።
<h1>፰</h1>
ጊዜ ሳይፈጅብኝ ያንን አበባ በተሻለ ሁኔታ ለማወቅ ቻልኩ። ታዳጊው ልዑል ሕዋ አካል ላይ ቦታ የማይወስዱና ሰው የማያስቸግሩ በአንድ ዙር ቅንጣቶች የተጌጡ ጥራት ያላቸው አበባዎች ሁልጊዜም ነበሩ። ጧት እመስኩ ላይ ብቅ ይሉና ሲመሽ ጥፍት ይሉ ነበር።
ያ ብርቅዬ አበባ ግን የበቀለው ከየት እንደ መጣ ካልታወቀ ዘር ነበርና ያችን ከሌሎቹ የተለየችውን ቡቃያ ታዳጊው ልዑል ከቅርብ ይጠብቃት ነበር። አዲስ የወርካ ዘር ልትሆን ትችላለች።
ትንጂ ቁጥቋጦ ግን ወዲያው ማደጉን ተወችውና ለማበብ ትዘጋጅ ጀመር። ታዳጊው ልዑል በጣም ትልቅ የሆነ እምቡጥ ተመቻችቶ ሲቀመጥ እያየ ተአምራዊ ክስተት ይወጣዋል ብሎ ተስፋ ሲያደርግ አበባዋ ግን አረንጓዴ ክፍል ውስጥ ተሸሽጋ መሽሞርሞሯን በረጅሙ ተያያዘችው።
ቀለማቱን ስትመርጥ በጥንቃቄ ነበር። ስትለብስ በእርጋታ ቀንበጦቿን የምታስተካክለውም አንድ በአንድ ነበር። ስትፈካ ቀንበጦቿ እንደ ጓዥማ ተጨማደው እንዲወጡ አትፈልግም ውበቷ ሙሉ በሙሉ ሲያንጸባርቅ ከማሳየት በቀር ሌላ ፍላጎት አልነበራትም። አዎ፣ ይኸውልህ! በጣም ሽቅርቅር ናት።
በምስጢር ስትዋብ ብዙ ቀንና ሌሊት ፈጀባት። እናም አንድ ቀን በጧት ልክ ጎሕ በሚቀድበት ሰዓት ብቅ አለች።
<img19>
ከዚያም በከፍተኛ ጥንቃቄ ትሠራ የነበረችው እያዛጋት፣
«እፎይ! ገና መንቃቴ ነው… ይቅርታዎን… ጸጐሬንም ገና አልተበጠርኩም» አለችው።
ታዳጊው ልዑል አድናቆቱን መቄጣጠር አቃተውና፣
— አቤት ማማርዎ! አላት።
— አይደል? አለችው ቀስ ብላ። የተወለድኩትም ከፀሐይቱ ጋር ነው…።
ታዳጊው ልዑል ትሕትና እንደማያጠቃት በትክክል ግን በጣም ታባባለች!
— ቀበል አደረገችና የጐርስ ሰዓት የደረሰ ይመስለኛል፣ እባክዎ እንዳይረሱን…።
ታዳጊው ልዑልም እፍር ብሉ፣ አንድ አትክልት ማጠጫ ሙሉ ጥሩ ውኃ አመጣና አቀረበላት።
<img20>
በመጠኑም ቢሆን ጥርጣሬ በሚያይበት ከንቱነቷ ገና ከመነሾው አሠቃይታው ነበር። ለምሳሌ አንድ ቀን ስለ አራቱ እሾሆቿ ታዳጊውን ልዑል፤
— ነብሮቹ መጥተው እስቲ በጥፍራቸው ይሞክሩኝ! አለችው።
<img21>
— ታዳጊው ልዑል፣ «እኔ ሕዋ አካል ላይ ነብር የለም፣ ነብር ደግሞ ሣር አይበላም። ብሎ መለሰላት።
— እሷም በለስላሳ ድምፅ፣ «እኔኮ ሣር አይደለሁም» አለችው።
— ይቅርታዎን…
— ነብር ምኑም ምኑም አያስፈራኝ፣ እኔ በጣም የምጠላው ተባራሪ ንፋስ ነው። ከለላ የሚሆነኝ ግርዶሽ የለዎትም?
<img22>
«የተባራሪ ንፋስ ጥላቻ ብሎ ነገር…። ለአንድ ተክልስ ዕድል ማጣት ነው» አለ ታዳጊው ልዑል። «ይቺ አበባ ችግር አለባት…»
— ማታ ክዳን ይደፉብኛል፤ አገርዎ በጣም ይበርዳል፤ አቀማመጡ ትክክል አይደለም። የሄ አገር… 
<img23>
ንግግሯን አቋረጠች። የመጣችው ገና ጥሬ ዘር ሆና ነው። ስለ ሌላው አገር ምንም ማወቅ ሳትችል ማለት ነው። እንዲህ ያለ የሞኝ ውሸት ስታውጠነጥን ስለ ደረስኩባት አፍራ ሁለት ሦስት ጊዜ እንደ መሳል አለች፣ ታዳጊውን ልዑል ጥፋተኛ ለማድረግ።
— ግርዶሹን እንዴት አደረጉልኝ?
— ሳመጣው ነበር ንግግርዎን ይጨርሱ ብዬ ነው።
እንዲጸጽተው ብላ ሳሏን አውቃ አከረረችው።
ይኸ ሲሆን ታዳጊው ልዑል ፍቅሩ ቀና ይሁን እንጂ አበባይቱ ወዲያው ጥርጣሬ  ሳታሳድርበት አልቀረችም። ለፍሬቢስ አነጋገሯራ ዋጋ እየሰጠ በጣም አዝኖ ነበር።
«ባልሰማት ይሻለኝ ነበር። አበቦችን ማየትና ማሽተት ነው እንጂ መስማት በፍጸ-ም አያስፈልግም። የኔ አበባ ሕዋዬን በመዓዛዋ ብታውደውም እ. መደሰቱን አላወቅሁበትም። ስለ ጥፍሮች ያወራችው ወሬ የመሳሳት ስሜት ሊያሳድርብኝ ሲገባው እንዲያውም አበሳጭቶኝ ነበር…» ብሎ አንድ ቀን ምስጢሩን አካፍሎሉሎኛል።
ከዚሁ ጋር በማያያዝ የሆዱን አውጥቶ ነገረኝ፣
«ያን ጊዜ ምንም ሊገባኝ አልቻለም እንጂ! እሷን መገመት የነበረብኝ በንግግሯ ሳይሆን በተግባሯ ነበር። በመዓዛዋ እያወደች ብርሃን ትፈነጥቅልኝ ነበር። መኩብለል አልነበረብኝም። ከሞኝ ብልጣ ብልጥነቷ ጀርባ የባሕሪዋን አዛኝነት ማወቅ ነበረብኝ። ያበቦች ጠባይ አቤት የቅራኔው ብዛት! ልጅ ስለ ነበርኩ መውደዱን አላወቅሀብትም።
<h1>፱</h1>
<img24>
ለመኩብለል በዱር አእዋፍ የፍልሰት በረራ የተጠቀመ ይመስላል። የጐዞው ዕለት በጧት ተነሥቶ ሕዋውን በሚገባ አስተካከለ። ያልጠፉትን እሳተ ገሞራዎች ጭስ ማውጫ በጥ ንቃቄ አጸዳ። ያልጠፉ እሳተ ገሞራዎች ሁለት ነበሩት። የነሱ መኖር ጧት ዉት ቁርስ ለማሞቅ በጣም ምቹ ነው።
አንድ የጠፋ እሳተ ገሞራም ነበረው። እሱ እንደሚለው «መቼም አይታወቅና» ያንንም ከንፈሩን ጠራረገው። መተንፈሻቸው በንጹሕ ከተያዘ እሳተ ገሞራዎች ቀስ አያሉ በሥርዓት ይንበለበላሉ እንጂ አይፈነዱም። የእሳተ ገሞራ ፍንዳታ እንደ ምድጃ እሳት ነው።
በርግጥ እኛ እምንኖርባት ምድራዊት ዓለም ላይ መጠናችን በጣም አነስተኛ ስለሆነ እሳተ ገሞራዎቹን ለማጽዳት ይሳነናል። ብዙ ችግር የሚያመጡብንም በዚሁ ምክንያት ነው።
<img25>
ታዳጊው ልዑል ትንሽ እየተከዘ የቀሩትን የወርካ ችግኞች ነቀላቸው። ተመልሶ መምጣት የሌለበት መስሎት ነው። ያን ዕለት ሟት ግን የወትሮ ተግባሩን ሁሉ ያከናወነው በጣም ደስ አያለው ነው።
አበባዋን ለመጨረሻ ጊዜ ውኃ አጠጥቶ ክዳኑን ሊያደርግላት ሲል አንባ እንባ እንዳለው ተሰማው።
— ደኅና ሁፒ አላት አበባዋን።
እሷ ግን አልመለሰችለትም።
— አሁንም ደኅና ሁሺ አላት።
አበባዋ ሳል አሳላት። ግን በያዛት ጐንፋን ምክንያት እልነበረም።
— መጨረሻ «ቀብጩ ነበር» አለችው። «ይቅርታ አድርግልኝ፤ ደስተኛ ለመሆን ሞክር።»
ሳትወቅሰው መቅረቷ ገረመው። ግራ ገብቶት ክዳኑን ወደ ላይ ገልብጦ አንደ ያዘ ቆሞ ቀረ። የረጋ ለስላሳነቷ ሊገባው አልቻለም።
— አዎ እወድሃለሁ እኮ አለችው አበባይቱ። ሳታውቀው የቀረኸው በኔ ጥፋት ነው። ግድ የለም አንተም ብትሆን እንደኔ ቀብጠህ ነበር። ይኸን ክዳን ወዲያ በለው። ካሁን ወዲያ አልፈልገውም።
— ነፋሱሳ?
— የያዘኝ ጐንፋን ይኸንን ያህል አይደለም። የሌሊቱ ቀዝቃዛ አየር ለጤናዬ ጥሩ ነው። አበባ አይደለሁም።
— አውሬዎቹሳ?
— ቢራቢሮዎች ምን እንደሚመስሉ ማወቅ ከፈለግሁ አንድ ሁለት ቅምቡርሶች በትእግሥት መቀበል መቻል ይኖርብኛል። ቢራቢሮዎች በጣም ያምራሉ ይባሳል። ሌላማ ማ ይጠይቀኛል? አንተም እሩቅ አገር መሄድህ ነው። ትልልቆቹን አራዊት እንደ ሆነ ምንም አልፈራ። ጥፍሮች አሉኝ።
እንደ ሞኝ አራት እሾኮቿን አሳየችኝ። ከዚያም፣
— እትንቀርፈፍብኝ ያበሽቃል። እሄዳለሁ ብለሃል። ሂድ ወዲያ።
ይኸ ሁሉ ስታለቅስ እንዳላያት ነው። ኩራተኛነቷ ይኸ ነው የማይባል አበባ ነበረች...።
<h1>፲</h1>
ታዳጊው ልዑል የሚገኘው በቁጥር 325፣ 326፣ 327፣ 328፣ 329፣ እና 330 ሕዋ አካላት አካባቢ ነበር። ሥራ እንዳይፈታና ትምህርትም እንዲሆነው ይጉበኛቸው ጀመረ።
የመጀመሪያው ሕዋ የንጉሥ መኖሪያ ነበር። ንጉሙ በሙጭልጭላ ለምድ የተጌጠ ቀይ የድሃ ካባ ለብሶ ጌጥ በማይበዛበት ዙፋን ላይ በግርማ ሞገስ ተቀምጧል።
<img26>
— ንጉጮ ታዳጊውን ልዑል ሲያይ ድምፁን ከፍ አደረገና፣
«ጎሽ! አንድ ዜጋ ተገኘ» አለ። ታዳጊው ልዑልም፣<delimiter>— ከዚህ ቀደም ሳያየኝ አሁን እንዴት ሊያውቀኝ ቻለ? ብሎ ገረመው።
ለነገሥታት ዓለም ቀላል ሆና እንደምትታያቸው አያውቅም ነበር። ለነሱ ሰው ሁሉ ዜጋቸው ነው።
— አንጋሽ በማግኘቱ ተኩራርቶ የነበረው ንጉሥ፤ «እስቲ ቀረብ በል ልይህ» አለው።
ታዳጊው ልዑል የሚቀመጥበት ቦታ ባይኑ ቢፈልግ አጣ፣ በንጉሥ ባለ ሙጭልጭላ ካባ ሕዋው ተጣቦ ነበር። ቆሞ ቀረና ደክሞት ስለ ነበረ አዛጋው።
— እንጉሥ ፊት ማዛጋት ሥነ ሥርዓት መጣስ ነው። እንዳይደግምህ፣ አለው ንጉሠ።
— ታዳጊው ልዑል አፍሮ፣ «አቅቶኝ ነው፣ ጐዞዬ ረዥም ስለ ነበረ እንቅልፍ አላገኘሁም… ብሎ መልስ ሰጠ።
— እንደዚህ ከሆነ አዛጋ አለው ንጉሡ። ሰው ሲያዛጋ ካየሁ ብዙ ዓመት ሆኖኛል። ሲያዛጉ ማየት ብርቅ ሆኖብኛል፡ በል አሁንም አዛጋ። ትእዛዝ ነው።
— ፍራት ፍራት ይለኛል… አልቻልኩም… አለ ታዳጊው ልዑል ፊቱ ቀይ እየሆነ።
— ነው እንዴ! ነው እንዴ! አለ ንጉሡ። አንግዲያው አንዳንድ ጊዜ አዛጋ፤ አንዳንድ ጊዜ…
ትንሽ ያልጐጉመጐማል፤ የተቀየመም ይመስል ነበር።
ንጉሡ ከሁሉ ይበልጥ የሚፈልገው ሥልጣኑ እንዲከበርለት ነው። እምቢ ማለትን አይቀበልም። አምባገነን ንጉሥ ነው። ነዢ ግን ደግ ስለ ነበረ የሚሰጠው ትአዛዝ አግባብ ያለው ነበር። ንጉሥ እየደጋገመ የሚናገረው አንድ አባባል ነበረው፣
ይኸውም «አንዱን የጦር መሪ የባሕር ወፍ ሁን የሚል ትእዛዝ ሰጥቼው ትአዛዜን ሳይፈጽም ቢቀር አሱ ጥፋት የለበትም። ጥፋቱ የኔ ነው» የሚል ነው።
— ታዳጊው ልዑል እየፈራ እየቸረ፣ «መቀመጥ ይፈቀድልኛል?» አለ።
— ንጉጮ የባለሙጭልጭላ ካባውን ዘርፍ ሰብሰብ አደረገና በታላቅ ግርማ፣ እንድትቀመጥ አዝፔሃለሁ አለው።
ታዳጊው ልዑል ግን እየተገረመ ነው። ሕዋው በጣም አነስተኛ፣ ንጉሥ የሚነግሠው እምን ሳይ ነው?
— ግርማዊ ሆይ አለ ታዳጊው ልዑል… ጥያቄ ሳቀርብልዎ ከይቅርታ ጋራ ነወ…።
— ንጉሡ ወዲያው ቀበል አድርጎ እንድትጠይቅ ታዘሃል አለው።
— ግርማዊ ሆይ… የምን ንጉሥ ነዎ?
— የሁሉም አለ ንጉሥ በቀላል አባባል።
— የሁሉም?
— ንጉሥ የተቀመጠበትን ሕዋ፣ ሌሎቹን ሕዋ አካላትና ከዋክብቶቹን በተቆጠበ የእጅ ምልክት አሳየው።
— የዚህ ሁሉ?… አለ ታዳጊው ልዑል።
— የዚህ ሁሉ… ብሎ መለሰለት ንጉሡ።
ይኸ ንጉሥ አንባገነናዊ ብቻ ሳይሆን ሁለንተናዊም ንጉሥ ነው።
— ከዋክብቱ ይታዘዙልዎታል?
— እንዴ! አለ ንጉሡ። ወዲያው ነው የሚታዘዙልኝ፣ ሥርዓት አልባነት እኔ ዘንድ ተቀባይነት የለውም።
ይህን የመሰለው ሥልጣን ታዳጊውን ልዑል አድናቆት አሳደረበት። ይህን ሥልጣን የያዘው አሱ ቢሆን ኖሮ በቀን አርባ አራት ሳይሆን ሰባ ሁለት ብሎም መቶ ወይም ሁለት መቶ ጊዜ ወንበሩን ሳያነቃንቅ ጀንበር ስትጠልቅ ለማየት በቻለም ነበር!
ጥሏት የመጣው ሕዋ ትዝ እያለችው ትንሽ ያዝን ስለ ነበረ እንደምንም ብሎ ተደፋፈረና ንጉሠ አንዲት ነገር እንዲፈቅድለት ጠየቀው፣
— ፀሐይ ስትጠልቅ ማየት እፈልጋለሁ… ደስ እንዲለኝ… ፀሐይቱን እንድትጠልቅ ይዘዚት…።
— ፀአንዱን የጦር መሪ እንደ ቢራቢሮ ከአበባ ወደ አበባ እንዲበርር ወይም አስጨናቂ ተውኔት እንዲጽፍ ወይም ደግሞ ወደ ባሕር ወፍ እንዲለወጥ ትአዛዝ ብሰጠውና የታዘዘውን ሳይፈጽም ቢቀር ከእፄና ከርሱ ጥፋተኛው ማን ሊሆን ነው?
— ታዳጊው ልዑል ቀሩርጥ አድርጎ፣ እርስዎ ነዎት አለው።
— ትክክልል። ከእያንዳንዱ መጠየቅ የሚገባው ሊሰጥ የሚችለውን ብቻ ነው፣ አለ ንጉሥ ሲመልስለት። የሥልጣን ዋና መሠረቱ አግባብነት ነው። ሕዝብህን ባሕር ዘለህ ግባ ብለህ ብታዘው አብዮት ያስነሣል። ትእዛዜን የማስከበር መብት የሚሰጠኝ የትእዛዞቼ ተገቢነት ነው።
አንድ ጊዜ ያቀረበውን ጥያቄ ፈጽሞ የማይዘነጋው ታዳጊ ልዑል፣ «ታዲያ የኔ የፀሐይቱ መጥለቅ ጉዳይ እንዴት ሊሆን ነው?» ብሎ አስታወሰ።
— ፀሐይቱ ትጠልቅልሃለች። አስገድዳታለሁ። ባስተዳደር ጥበቤ ግን ሁኔታው አመቺ እስኪሆን ድረስ አጠብቃለሁ።
— መቼ ነው? ብሎ ጠየቀ ታዳጊው ልዑል።
— እስቲ! እስቲ! ወደ… ወደ… ዛሬማ ወደ አንድ ሰዓት ከአርባ ላይ ትጠልቃለች! እንዴት አድርጋ ትእዛዜን እንደምታከብር ቆይ ታያለህ።
ታዳጊው ልዑል አዛጋው። የፀሐይቱ መጥለቅ ስላመለጠው ቅር ብሎታል። በዚህ ላይ ትንሽ እንደ መሰልቸትም ብሉታልና።
— ንጉጮን እዚህ የሚያቆየኝ ምንም ጉዳይ የለኝም። እንግዲህ ተመልሼ ልሂድ አለው።
— አንድ ዜጋ ስላገኘ ተደስቶ የነበረው ንጉሥ አትሂድ ብሎ መለሰለት። አትሂድ ሚኒስትር አደርግሃለሁ!
— የምን ሚኒስትር?
— የ… ፍትሕ!
— ተፋራጅ የለም!
— አይታወቅም አለው ንጉሥ። መንግሥቴን ገና ተዘዋውሬ አልጉበኘሁም። ዕድሜ ተጭኖኛል፣ ሠረገላ ለማስገባት ቦታ ይጠበኛል፣ በእግሬ እንዳልሄድ ይደክመኛል።
— አዎ! አለ ታዳጊው ልዑል ከሕዋ አካሉ ባሻገር ያለውን መልሶ ለማየት ጉንበስ አለና፣ አይቼዋለሁኮ። በዚያም በኩል ማንም የለ።…።
— ራስህ በራስህ ትፈርዳለሃ አለው ንጉጮሠ። በጣም አስቸጋሪ ሙያ ነው። በሰው ከመፍረድ በራስ መፍረድ ይከብዳል። በራስህ ላይ ትክክለኛ ፍርድ መስጠት ከቻልክ በእውነቱ ብልህ ነህ ማለት ነው።
— እኔ የትም ቢሆን ራሴን በራሴ መፍረድ እችላለሁ። እዚህ መኖር አያስፈልገኝም።
— እስቲ! እስቲ! አለ ንጉጮ፣ እኔ ሕዋ ውስጥ አንዱ ሥርቻ አንድ አሮጌ ዓይጥ ያለ ይመስለኛል። ሌሊት እሰማዋለሁ ያንን አሮጌ ዓይጥ ልትዳኘው ትችላለህ። አልፎ አልፎ የሞት ፍርድ ልትፈርድበት ትችላለሀ። ይኸንን ካደረግህ ሕይወቱ ያንተ ፍርድ ተገዢ ይሆናል ማለት ነው። አንተ ግን ሕይወቱን ለመቆጠብ ሞት በተፈረደበት ቀጥር በምሕረት ታልፈዋለህ። ያለው አንድ እሱ ብቻ ነው።
— እኔ የሞት ፍርድ መወሰን አልወድም፤ መሄዴ ነው አለ ታዳጊው ልዑል።
— አይሆንም አለ ንጉሡ።
ታዳጊው ልዑል ግን ጓዙን አዘጋጅቶ ጨርሶ ስለ ነበረ አዛውንቱን ንጉሥ ማስቀየም ስሳልፈለገ እንዲህ አለው፤
— የግርማዊነትዎን ትእዛዝ በትክክል እንዳከብር ከፈቀዱ የሚሰጡኝ ትእዛዝ አግባብ ያለው ይሁን። ለምሳሌ ግርማዊነትዎ በአንድ ደቂቃ ውስጥ እንድሄድ ሊያዘኝ ይችላል። ሁኔታው አመቺ ይመስለኛል...።
ንጉሡ ምንም ስሳልመለሱለት ታዳጊው ልዑል በፊት ትንሽ አመነና ከዚያ እየጨነቀው ጐዞውን ጀመረ።
— ንጉጮ ቶሎ አለና ድምፁን ከፍ አድርጎ መልእክተኛዬ አድርጌሃለሁ አለው።
አባባሉ ልክ ከፍተኛ ሥልጣን እንዳለው ነው።
ታዳጊው ልዑል በልቡ እነዚህ ትልልቅ ሰዎች ይገርማሉ እያለ ጒዞውን ቀጠለ።
<h1>፲፩</h1>
ሁለተኛው የሕዋ አካል ላይ የሚኖረው አንድ ጐረኛ ሰው ነበር።
<img27>
— ጒረኛው ሰው ታዳጊውን ልዑል ገና ከሩቅ ሲያየው አሰይ! እሰይ! አድናቂ ሊጐበኝ መጣ አለ።
ለጐረኞች ሌሉቹ ሰዎች ሁሉ አድናቂዎች ናቸው።
— ጤና ይስጥልኝ አለ ታዳጊው ልዑል። ባርኔጣዎ ያሥቃል።
— ሠሥላም መስጫ ነው፤ ብሎ መለሰለት ጐረኛው። ሆነ ብለው ሲያደንቁኝ አጅ ለመንሣት የማወልቀው ነው። የሚያሳዝነው ነገር በዚህ በኩል ማንም አያልፍም።
— ታዳጊው ልዑል ምንም ስላልገባው «ነው እንዴ?» አለ።
— ውስጥ እጆችህን አማታ ብሎ መከረው ጒረኛው።
ታዳጊው ልዑል እጆቹን አማታ። ጐረኛው በትሕትና ባርኔጣውን አውልቆ እጅ ነሣ።
ታዳጊው ልዑል በሆዱ ይኸ ደግሞ ከንጉሠ ጉብኝት የበለጠ አስቁኝ ጐብኝት ነው አለ። ውስጥ እጆቹን በድጋሚ አማታ። ጐረኛውም እንደገና ባርኔጣውን እያወለቀ እጅ መንሣት ጀመረ።
ልምምዱ ሲደጋገምበት ጊዜ ታዳጊው ልዑል ጨዋታው በአምስት ደቂቃ ውስጥ ሰለቸውና፣
ባርእጣው እንዲወድቅ ምንድነው የሚደረገው? ብሎ ጠየቀው።
ጐረኛው ግን አሳዳመጠውም። ጐረኞች መቼውንም ቢሆን ጆሮ የሚሰጡት ለምስጋና ብቻ ነው።
— ለመሆኑ በጣም ታደንቀኛለህ2 ብሉ ታዳጊውን ልዑል ጠየቀው።
— ማድነቅ ማለት ትርጐሙ ምንድነው?
— ማድነቅ ማለት በዚህ ሕዋ አካል ውስጥ በመልኬ በአለባበሴ በሀብቴና በእውቀቴ ከማንም እንደምበልጥ መቀበል ማለት ነው።
— ሕዋው ላይኮ ያለኸው አንተ ብቻ ነህ!
— እስቲ አስደስተኝ። ያም ሆኖ አድንቀኝ።
— ታዳጊው ልዑል በአሉታ መልክ ትከሻውን በመጠኑ ወደ ላይ ከፍ አደረገና «ለመሆኑ አድናቆት ምን ይደርግልሃል?» አለው።
ከዚያም ታዳጊው ልዑል ተነሥቶ ሄደ።
በጐዞ ላይ ሳለ፣ ትልልቆቹ ሰዎች በእውነቱ ነገራቸው ሁሉ ግራ የሚያጋባ ነው እያለ በሆዱ አሰበ።
<h1>፲፪</h1>
የሚቀጥለው ሕዋ አካል ነዋሪ አንድ ጠጪ ሰው ነበር። ጐብኝቱ በጣም አጭር ቢሆንም ታዳጊው ልዑል ከታላቅ ትካዜ ውስጥ ገባ።
<img28>
— በባዶ ጠርሙስና በሙሉ ጠርሙስ ክምችት መካከል በዝምታ ቁጭ ብሎ የነበረውን ጠጪ፤ «ምን እያደረግህ ነው?» ብሎ ቢጠይቀው።
— ጠጪው እየደበተው «አጠጣለሁ» ብሎ መለሰለት።
— ለምን ትጠጣለህ? ቢለው፣
— ለመርሳት አለ ጠጪው።
—ገና ሲያየው አዝኖለት የነበረው ታዳጊ ልዑል፣ «ምንለመርሳት?» ሲል ጥያቄውን ቀጠለ።
— ጠጪው አቀረቀረና፣ «ሐፍረቴን ለመርሳት» ብሎ እውነቱን ነገረው።
— ታዳጊው ልዑል ሊረዳው ስለ ፈለገ «የሚያሳፍርህ ምንድነው?» ብሎ ለማወቅ ሞከረ።
— የመጠጣትች ሐፍረች! አለና ከዚያ በኋላ ፈጽሞ ጸጥ አለ።
ታዳጊው ልዑልም ሐሳብ ገብቶት ተነሥቶ ሄደ።
በጐዞው ላይ ትልልቆቹ ሰዎች እውነትም ነገራቸው ሁሉ አጅግ በጣም ግራ የሚያጋባ ነው እያለ በሆዱ አሰበ።
<h1>፲፫</h1>
አራተኛው የሕዋ አካል የነጋዴው ነበር። በሥራ ከመወጠሩ የተነሣ ታዳጊው ልዑል ሲደርስ ቀና ብሎ እንኳን አላየውም።
<img29>
— ጤና ይስጥልኝ አለው ልዑሉ። ሲጃራዎ ጠፍቷል።
— ሦስት ሲደመር ሁለት ይሆናል አምስት። አምስትና ሰባት አሥራ ሁለት። አሥራ አምስት ሲደመር ሰባት ሃያ ሁለት። በሃያ ሁለት ላይ ስድስት ሲጨመር ሃያ ስምንት። ሲጃራውን መልሶ ለማቀጣጠል ጊዜ የለም። ሃያ ስድስት ሲደመር አምስት ሠላሳ አንድ። ስለዚህ አምስት መቶ አንድ ሚሊዮን ስድስት መቶ ሃያ ሁለት ሺህ ሰባት መቶ ሠላሳ አንድ ነው።
— አምስት መቶ ሚሊዮን ምን?
— እንዴ! አሁንም እዚሁ ነህ? አምስት መቶ አንድ ሚሊዮን… ምን እንደሆነ ጠፋኝ… ብዙ ሥራ አለኝ! እኔ ፍሬ ባለው ነገር ነው እንጂ እንዳንተ ጊዜዬን በዋዛ ፈዛዛ አላሳልፍም! ሁለት ሲደመር አምስት ይሆናል ሰባት…
— አንድ ጊዜ ጥያቄ ካቀረበ ቢሞት የማይለቀው ታዳጊ ልዑል አሁንም፣ «አምስት መቶ ሚሊዮን ምን ብሉ» በድጋሚ ጠየቀው።
ነጋዴው ቀና ብሉ፣
— እዚህ ሕዋ አካል ላይ ሃምሳ አራት ዓመት ስኖር ሰው ያሰቸገረኝ ሦስት ጊዜ ብቻ ነው። የመጀመያሪው የዛሬ ሃያ ሁለት ዓመት አንድ ከየት እንደ መጣ የማይታወቅ ጥንዚዛ። ጥዝ ጥዝ በሚል አስከፊ ድምፁ ምክንያት አንድ ድምር ላይ አራት ጊዜ ተሳሳትኩ።
ሁለተኛው ከአሥራ አንድ ዓመት በፊት የመጣብኝ ተ«ርጥማት ነው። የአካል እንቅስቃሴ ያንሰኛል። ለመንከራፈፍ ጊዜ የለኝም። እኔ ቁም ነገረኛ ሰው ነኝ። ሦስተኛው… ይኸው እንግዲህ! የት ላይ ነበርኩ አምስት መቶ አንድ ሚሊዮን…
— ሚሊዮን ምን?
ነጋዴው በሰላም ለመገላገል ተስፋ እንደ ሌለው ገባው፣
— አንድ ሚሊዮን አንዳንድ ጊዜ ሰማይ ላይ የሚታዩት እነዚያ ጥቃቅን ነገሮች።
— ዝንቦች?
— የለም የሚያብለጨልጩ ጥቃቅን ነገሮች።
— ንቦች?
— አይደለም። ሰነፎችን ሰመመን የሚያስይዙ ጥቃቅን ወርቅማ ነገሮች። እኔኮ ቀልድ አላውቅም! ለሰመመን ጊዜ የለኝም።
— አሃ! ኮከቦች ማለትህ ነው?
— በትክክል። ኮከቦች።
— አምስት መቶ ሚሊዮን ኮከቦች ምን ያደርጉልሃል?
— አምስት መቶ አንድ ሚሊዮን ስድስት መቶ ሃያ ሁለት ሺህ ሰባት መቶ ሠላሳ አንድ። እኔ ዘንድ ቀልድ የለም ጠንቃቃ ነኝ።
— እነዚህ ኮከቦች ምን ያደርጉልሃል?
— እሚያደርጉልኝ?
— እ!
— ምንም። ንብረቶቼ ናቸው።
— ኮከቦች ያንተ ንብረቶች ናቸው?
— አዎ።
— ከዚህ ቀደም ያየሁት ሌላ ንጉሥ እሱም...።
— ነገሥታት ንብረት የላቸውም። እነሱ አልጋ ይዘው መንገሥ ነው። በጣም የተለየ ነገር ነው።
— የከዋክብት ባለንብረት መሆን ምን ያደርግልሃል?
— ሀብታም ለመሆን ይጠቅመኛል።
— ሀብታም መሆንስ ምን ያደርግልሃል?
— ከተገኙ ሌሎች ኮከቦች ለመግዛት።
ታዳጊው ልፁል በልቡ ይኸኛውም ሰውዬ አስተሳሰቡ ከሞላ ጐደል ከሰካራሙ ጋር ተመሳሳይ ነው አለ።
ያም ሆኖ ጥያቄዎቹን በመቀጠል፣
— የኮከቦች ባለንብረት ለመሆን እንዴት ነው የሚቻለው?
— ነጋዴው እየተነጫነጨ «የማናቸው?» ብሎ ጥያቄውን በጥያቄ መለሰለት።
— ምን አውቄ። የማንም አይደሉ።
— ይኸ ከሆነ የኔ ናቸው፣ ምክንያቱም መጀመሪያ ያሰብኩበት እኔ ነኝ።
— ይበቃል?
— እንዴ! ባለቤት የሌለው አልማዝ ሲገኝ የራስህ ታደርገዋለህ። ባለቤት የሌለው ደሴት ሲገኝ የራስህ ይሆናል። ከሰው ቀድመክህ። አንድ ሐሳብ ቢመጣልህ የባለቤትነት ማረጋገጫ ታወጣና የራስህ ግኝት ይሆናል። እኔም የከዋክብቱ ባለንብረት የሆንኩት ከኔ በፊት ማንም አስቦበት ስላልነበረ ነው።
— እውነትህን ነው አለ ታዳጊው ልዑል። ምን ታደርጋቸዋለህ?
— አስተዳድራቸዋለሁ፤ እየደጋገምኩ እቁጥራቸዋለሁ አለ። ነጋዴው አስቸጋሪ ነው። እኔ ግን ቀልድ አሳውቅም!
ታዳጊው ልዑል አሁንም ቢሆን ነገሩ አሳረካውም።
— እኔ ያንገት ልብስ ካለኝ ጠምጥሜው ለመሄድ እችላለሁ። እኔ አንድ አበባ ቢኖረኝ አበባዬን ቀጥፌ ለመውሰድ እችሳለሁ። አንተ ግን ከዋክብቱን መልቀም አትችልም!
— የለም! ግን ባንክ ቤት በወለድ ላስመዘግባቸው እችሳላለሁ።
— ምን ማለት ነው?
— የኮከቦቼን ቀ-ጥር አንድ ብጣሽ ወረቀት ላይ እጽፋለሁ ማለት ነው። ከዚያም ወረቀቱን መሳቢያ ውስጥ እቆልፍበታለሁ።
— በቃ ይኸው ነው?
— በቃ!
— ችንሹ ልዑል በሃሳቡ፣ «ያሥቃል» አለ። በመጠኑ ልብ ይነካል። ግን የምር የሚሆን አይመስልም።
ታዳጊው ልዑል ስለ ቁም ነገር ያለው አስተሳሰብ ከትልልቆቹ ሰዎች አስተሳሰብ እጅግ የተለየ ነው።
— እኔ አለ ታዳጊው ልዑል ንግግሩን በመቀጠል ሁልቀን ውኃ የማጠጣት አበባ አለችኝ። በየሳምንቱ የማጸዳቸው ሦስት እሳተ ገሞራዎች አሉኝ። ሦስት የሆኑት የጠፋውንም ጭምር ስለማጸዳው ነው። ማን ያውቃል። እሳተ ገሞራዎቹም ሆኑ አበባይቱ የኔ ንብረቶች መሆናቸው ይበጃቸዋል። እንተ ግን ኮከቦቹን አትጠቅማቸውም...።
ነጋዴው የሚመልሰው ስላጣ አፉን ከፍቶ ቀረ፣ ታዳጊውም ልዑል ጥሉት ሄደ።
በጐዞው ላይ እንዲያው ዝም ብሎ ትልልቆቹ ሰዎች በእ-ውነቱ ይደንቃሉ እያለ በሆዱ ያስብ ነበር።
<h1>፲፬</h1>
አምስተኛው የሕዋ አካል ዕጹብ ድንቅ ነበር። ከሁሉም ያንሳል። ያለው ቦታ አንድ የጐዳና መብራትና አንድ መብራት አብሪ ብቻ የሚያስገባ ነው። እሰማይ ላይ፣
ቤትም ሕዝብም በሌለበት ሕዋ አካል ላይ አንድ መብራትና አንድ አብሪ ለምን እንደሚጠቅሙ ታዳጊው ልዑል ሊገባው አልቻለም። በሐሳቡ ግን፣
— ይኸ ሰው ምናልባት ግራ ተጋብቶ ይሆናል። ነዝ፡ር ግን ግራቢስነቱ ከንጉሙም ከጐረኛውም ከነጋዴውም ከጠጪውም ያነሰ ነው። ባይሆን እንኳ የሱ ሥራ ትርጐም አለው። መብራቱን ሲለኩስ አንድ ኮከብ ወይም አንድ አበባ እንደ ተወለደ ይቄጠራል። መብራቱን ሲያጠፋም አበባይቱ ወይም ኮከቧ እንቅልፋቸው ይመጣል ማለት ነው። በጣም ደስ የሚል ሥራ ነው። ደስ የሚል ከሆነ ዘንድ በውነቱ ጠቃሚ ነው።
<img30>
ሕዋ አካሉ ላይ እንዳረፈ መብራት አብሪውን በአክብሮት እጅ ነሣ፣
— ጤና ይስጥልኝ፣ መብራትህን ምነው አሁን አጠፋኸው?
— መመሪያው ምን ያዛል? ብሎ መለሰለት አብሪው። ሥራዬ መብራቱን ማጥፋት ደኅና አምሽ።
<delimiter>
<delimiter>
መልሶ አበራው።
— ምነው መልሰህ አበራኸው?
— መመሪያው ያዛል። ብሎ መለስ መብራት አብሪው።
— አልገባኝም አለ።
— ገባኝ አልገባኝ ብሎ ነገር የለም። መመሪያ መመሪያ ነው። ጤና ይስጥልኝ።
ከዚያም መብራቱን አጠፋው።
ቀጥሎም ባለ ቀይ መሥመር መሐረቡን አውጥቶ የግንባሩን ላብ ጠረገ።
— ይኸ የኔ ሙያ በጣም ከባድ ነው። ዱሮ ጥሩ ነበር። ጧት አጥፍቼ ማታ አበራለሁ። በተረፈ ቀኑን ሙሉ ማረፍ፣ ሲመሽ መተኛት ነበር።
— ከዚያ ወዲህ መመሪያው ተለወጠ?
— መመሪያው አልተለወጠም፣ አለ መብራት አብሪው። ይኸ ነው የሚያሳዝነው። ከዓመት ዓመት የሕዋ አካሉ የመሽከርከር ፍጥነት ሲጨምረ መመሪያው ግን አልተለወጠም!
— ታዲያ ምን በጀህ? አለ ታዳጊው ልዑል።
— አሁንማ በደቂቃ አንድ ዙር ስትሽከረከር አንዲት ሰከንድ እንኳን ፋታ የለኝም። በየደቂቃው ማብራት ማጥፋት ብቻ ነው!
— ያሥቃል! አንተ አዢ የቀኑ ርዝመት አንድ ደቂቃ ብቻ ነው!
— ምንም አያሥቅ አለ መብራት አብሪው፤ መነጋገር ከጀመ-ርን ይኸው አንድ ወር ሆኖናል።
— አንድ ወር?
— አዎ፣ ሠላሳ ደቂቃ ሠላሳ ቀን! ደህና አደር።
ብሎም መብራቱን መልሶ ለኩሰ።
ታዳጊው ልዑልም ይኸንን መመሪያውን በጥብቅ አክብሮ የሚኖር መብራት አብሪ አስተዋለና ወደደው።
ድሮ ራሱ ወንበሩን እያንፏቀቀ ለማየት ይፈልገው የነበረው የጀንበር መጥለቅ ትዝ አለው። ወዳጁን መርዳት ፈለገና፣
— ታውቃለህ… በፈለግህ ጊዜ ማረፍ የሚያስችልህ ዘዴ አውቃለሁ...።
— የት ተገኝቶ! አለ መብራት አብሪው።
ምክንያቱም አንዱ ሰው ታማኝም ሰነፍም ሊሆን ይችሳል።
ታዳጊው ልዑል ቀጥሉ፣<delimiter>— ሕዋው ከማነሱ የተነሣ በሦስት እርምጃ ትዞረዋለህ። ሁልጊዜ እፀሐይ ላይ ለመሆን ዝግ ብለህ መራመድ ብቻ ነው። ማረፍ ሲያምርህ መራመድ… በዚህ ዓይነት ቀኑን እንደ ፈቀደህ ታራዝመዋለህ።
— ይኸ የትም አያደርሰኝ፣ አለ መብራት አብሪው። እኔ በሕይወቴ የምወደው እንቅልፍ ነው።
— ወይ አለመታደል አለው ታዳጊው ልዑል።
<delimiter>
ከዚያም መብራቱን አጠፋው።
ታዳጊው ልዑል መንገዱን ወደፊት ሲቀጥል ይኸንን ሰው ንጉሥም ጐረኛውም ጠጪውም ነጋዴውም ይንቁት ይሆናል። እኔ ግን ሊሥቁበት የማይገባው እሱ ብቻ  ይመስለኛል። ምናልባት እሱ ለራሱ ብቻ ሳይሆን ለሌላም ነገር ስለሚጨነቅ ይሆናል።
እያዘነ እህህ አለና፣
ቢሆንማ ወዳጅ የማደርገው እሱን ብቻ ነበር። ግን ምን ያደርጋል ያለበት ሕዋ አካል በእውነቱ በጣም ጠባብ ነው። ለያለት ስው አይበቃም።…
ታዳጊው ልዑል ደፍሮ ባይገልጸውም በይበልጥ ይከነክነው የነበረው ያ ዕድለኛ ሕዋ አካል በሃያ አራት ሰዓት ውስጥ ጀንበሯ ሺህ አራት መቶ አርባ ጊዜ ስለምትጠልቅ ነው!
<h1>፲፭</h1>
ስድስተኛው ሕዋ አካል አሥር ጊዜ ይሰፋል። እጅግ በጣም ትላልቅ መጻሕፍት የሚጽፉ አዛውንት ስው መኖሪያ ነው።
<img31>
— ታዳጊውን ልዑል ሲያዩ «ወይ ጉድ! አገር አሳሽ» አሉ ድምፃቸውን ከፍ አድርገው።
ታዳጊው ልዑል እጠረጴዛው ላይ ተቀመጠና አንድ አፍታ እፎይ አለ። እስካሁንም ጐዞ በዝቶበታል።
— ከየት ነው የምትመጣው? አሉት አዛውንቱ።
— ይኸ ወፍራም መጽሐፍ ምንድነው? አላቸው ታዳጊው ልዑል። እዚህ ምን ያደርጋሉ?
— የገጸ ምድር ባለሙያ ነኝ አሉት አዛውንቱ።
— የገጸ ምድር ባለሙያ ምንድነው?
— እሱማ ባሕሮች፣ ወንዞች፣ ከተማዎች፣ ተራራዎች፣ በረሃዎች የሚገኙበትን ቦታ የሚያውቅ ሊቅ ነው።
— ይኸ በእውነቱ ትኩረት የሚጋብዝ ነገር ነው፣ አለ ታዳጊው ልዑል።
ሙያ ማለት ይኸ ነው አለና የገጸ ምድር ባለሙያውን ሕዋ አካል በዓይኑ ቃኘ። ይኸን የመሰለ ግርማ ያለው ሕዋ እስከ ዛሬ ገጥሞት ኣያውቅም።
— የርስዎ ሕዋ በጣም ያምራል። ውቅያኖሶች አሉበት?
— እኔ ምን አውቄ አሉ የገጸ ምድሩ አዋቂ።
— እንዴ! (ታዳጊው ልዑል ቅር ተሰኝቷል)። ተራራዎችስ?
— እኔ ምን አውቄ አሉ የገጸ ምድሩ አዋቂ።
— ከተማዎች፣ ወንዞች፣ በረሃዎችሳ?
እነሱንም በፍጹም አላውቅም አሉ የገጸ ምድር አዋቂው።
— የገጸ ምድር ሊቅ እኮ ነዎት!
— ልክ ነው። አሉ አዋቂው፣ ነገር ግን አገር አሳሽ አይደለሁም። የአገር አሳሾች እጥረት አለብኝ። እየዞረ ከተሞች ወንዞች ተራራዎች ባሕሮች ውቅያኖሶች በረሃዎች የሚቁጥረው የገጸ ምድር አዋቂ አይደለም።
የገጸ ምድር አዋቁ ታላቅ ሰው ስለሆነ ለዙረት ጊዜ የለውም። ከጽሕፈት ቤቱ አይወጣም። ግን አገር አሳሾችን አየተቀበለ ያነጋግራል። እየመረመረ ትውስታቸውን ይመዘግባል። ከነሱ መካከል ያንዱ ትዝታ ጠቃሚ ሲመስለው የገጸ ምድሩ ሊቅ የግለሰቡን ሥነ ምግባር ያስመረምራል።
— ምክንያቱ ምንድነው?
— አንድ አገር አሳሽ ሐሰተኛ ነገር የተናገረ እንደሆነ በገጸ ምድር መጻሕፍት ላይ የሚያስከትለው አደጋ ከፍተኛ ነው። መጠጥ የሚያበዛም አገር አሳሸ ያው ነው።
— ለምን አለ ታዳጊው ልዑል።
— ሰካራሞች ነገሩ ሁሉ እጥፍ እየሆነ ስለሚታያቸው ነው። ስለሆነም የገጸ ምድሩ ባለሙያ አንድ ተራራ ብቻ ያለበትን ቦታ ሁለት ተራራዎች ብሎ ይመዘግባል።
— አገር አሳሽ የሆነ ብቃት የሌለው አንድ ግለሰብ አውቃለሁ።
— ይሆናል። አንግዲህ የአሳሹ ሥነ ምግባር ጥሩ መሆኑ ሲታመንበት ስለ ግኝቱ ይመረመራል።
— እቦታው ድረስ ተሂዶ ይታያል?
— የለም። ያማ ነገሩን በጣም ውስብስብ ያደርገዋል። አገር አሳሹ ማስረጃ እንዲያቀርብ ይገደዳል። ለምሳሌ ግኝቱ የሚመለከተው አንድ ትልቅ ተራራ ከሆነ ታላላቅ ድንጋዮች ማምጣት አለበት።
የገጸ ምድሩ ሊቅ በድንገት ስሜቱ ተቀስቅሶ።
— ለካ አንተም የመጣኸው ከሩቅ ነው! አገር አሳሽ ነሀ! እስኪ ያንተ ሕዋ አካል ምን አንደሚመስል ንገረኝ!
የገጸ ምድሩም ሊቅ መዝገቡን ዘረጋ እርሳሱንም ቀረጸ። የአግር አሳሾች ገለጻ በፊት በእርሳስ ነው የሚጻፈው። በቀለም የሚጻፈው ማስታወሻ አሳሹ መረጃዎቹን እስኪያቀርብ ድረስ ይቆያል።
— አህ? ሲል የገጸ ምድሩ ሊቅ ጠየቀ።
— አይ! የኔው አንኳ ብዙም ትኩረት አይስብም፣ በጣም አነስተኛ ነው። ሦስት እሳተ ገሞራዎች አሉኝ ሁለቱ አልጠፉም፣ አንዱ ከስሟል። ግን ማን ያውቃል።
— ማን ያውቃል አለ የገጸ ምድሩ ሊቅ።
— አንዲት አበባም አለችኝ።
— አበባ አንመዘግብም አለ የገጸ ምድሩ ሊቅ።
— ምነዋ! በውበት ከሁሉም የምትበልጠው እሷ ነች።
— አበባዎች አላፊ ጠፊ ስለሆኑ፣ «አበባ አለው ገለባ» ይባላል።
— «አላፊ ጠፊ» ማለት ትርጐሙ ምንድነው?
— የገጸ ምድር ሥነ ጽሑፎች፣ አለ ሊቁ ከመጻሕፍት ሁሉ የበለጡ ብርቅዬ መጻሕፍት ናቸው። ዘመን መቼም  አይሽራቸውም። ተራራ ቦታ ለወጠ ሲባል ተሰምቶም አይታወቅ። ውቅያኖስ ውኃው ደርቆ ባዶውን ቀረ ሲባል ተሰምቶም አይታወቅ። እኛ የምንጽፈው የማያልፈውን ነገር ነው።
— ታዳጊው ልዑል የሊቁን ንግግር አቋርጦ የከሰሙ እሳተ ገሞራዎች መልሰው ሊነቁ ይችላሉ አለ። «አሳላፊ ጠፊ» ማለት ትርጐሙ ምንድነው?
— እሳተ ገሞራዎች ይጥፉም ይቀስቀሱ ለኛ ለውጥ የለውም አለ የገጸ ምድሩ ሊቅ። ለኛ ዋናው ነገር ተራራው ነው። የማይለወጥ ስለሆነ...።
— ፅድሜ ልኩን አንድ ጊዜ ጥያቄ ካቀረበ መልሱን ሳያገኝ የማይለቀው ታዳጊ ልዑል «አሳፊ ጠፊ» ማለት ምን ማለት ነው? ብሎ በድጋሚ ጠየቀ።
— «በቅርቡ የመጥፋት አደጋ የሚያሠጋው» ማለት ነው።
— የኔ አበባ በቅርቡ የመጥፋት አደጋ ያስፈራዋል?
— እንዴ!
የኔ አበባ ጠፊ ረጋፊ ሆና መከላከያዋ አራት እሾኾች ብቻ ናቸው። በዚህ ላይ ብቻዋን ትቻት ነው ካገሬ የወጣሁት።
መጀመሪያ ተጸጸተ፣ በኋላ ግን ራሱን አጽናንቶ፣
— ምን እንድጐበኝ ይመክሩኛል? ብሎ ጠየቀ።
— ምድር የተሰኘችውን ሕዋ አካል ብሎ መለሰለት፣ የገጸ ምድሩ ሊቅ። ዝናዋ ትልቅ ነው...።
ታዳጊው ልዑል አበባይቱን እያሰበ ወደዚያው ተጓዘ።
<h1>፲፮</h1>
ስለዚህ ሰባተኛው ሕዋ አካል ምድር ናት።
ምድር ተራ ሕዋ አካል አይደለችም! አንድ መቶ አሥራ አንድ ነገሥታት ይገኙባታል (ያውም ጥቋቁሮቹ ነገሥታት ሳይቁቄጠሩ)፣ ሰባት ሺህ የገጸ ምድር ሊቃውንት፣ ዘጠኝ መቶ ሺህ ነጋዴዎች፣ ሰባት ሚሊዮን ተኩል ሰካራሞች፣ ሦስት መቶ አሥራ አንድ ሚሊዮን ጐረኞች፣ ማለችም በጠቅላላው ሁለት ቢሊዮን ትልልቅ ሰዎች አሉ ማለት ነው።
መጠኗ ምን እንደሚያህል ለመግለጽ ያህል ኤሌክትሪክ ከመምጣቱ በፊት በስድስቱ አኅጐራት አራት መቶ ስድሳ ሁለት ሺህ አምስት መቶ አሥራ አንድ የመንገድ መብራት አብሪዎች ሠራዊት መቀለብ ያስፈልግ ነበር።
ራቅ ብለው ሲያዩት ተግ ብሎ አንጸባራቂ ነበር። የሠራዊቱ እንቅስቃሴ እንደ ኦፔራ ውዝዋዜ ሥርዓት የያዘ ነበር።
መጀመሪያ የኒው ዚላንድና የአውስትራሊያ አብሪዎች ይመጣሉ። መብራቶቻቸውን ያበሩና ሄደው ይተኛሉ። ቀጥለውም የቻይናና የሳይቤሪያ አብዎች ተራቸውን ውዘዋዜውን ይያያዛሉ። ከዚያ ወደ ጓዳ ገብተው ይሠወራሉ።
ያን ጊዜ የራሻና የሕንድ መብራት አብሪዎች ተራ ይደርሳል። የአፍሪቃና የአውሮጳ ይቀጥላል። ከዚያ የደቡብ አሜሪካ፣ ብሎም የሰሜን አሜሪካ።
ወደ መድረክ ሲወጡ ተራቸውን በፍጹም አያሳስቱም፤ ትርዒቱ አስገራሚ ነበር።
ስሜናዊ ዋልታ ላይ ብቻውን የቆመውን መብራት የሚያበራውና ደቡባዊ ዋልታ ላይ ብቻውን የቆመውን መብራት የሚያበራ የሥራ ባልደረባው እነዚህ ሁለቱ ብቻ የቦዘኔና የግድየለሽ ኑሮ ይኖሩ ነበር። ሥራ የሚሠሩት በዓመት ሁለት ጊዜ ነው።
<h1>፲፯</h1>
ንግግር እናሳምር ሲሉ በመጠኑ መዋሸት ይመጣል። ስለ መብራት አብሪዎቹ ስተርክላችሁ በጣም ሐቀኛ አልነበርኩም። መሬታችንን የማያውቁትን ሰዎች የተሳሳት ግንዛቤ በማግኘት ኣደጋ ላይ ልጥላቸው እችላለሁ። ምድር ላይ ሰዎች የያዙት ቦታ እጅግ አነስተኛ ነው።
ምድር ላይ የሚኖሩት ሁለት ቢሊዮን ሰዎች ሕዝባዊ ስበሰባ ላይ እንደሚደረገው ትንሽ ተቀራርበው ቢቆሙ ሃያ ማይል በሃያ ማይል ስፋት ያለው አደባባይ ይበቃቸዋል። የሰውን ልጅ ዘር በአነስተኛ የፓሲፊክ ደሴት ውስጥ አጨናንቆ ማስፈር ይቻሳላል።
ትልልቆቹ ሰዎች እርግጥ አያምኑህም። ብዙ ቦታ የሚይዙ እንደ ወርካ የተንሰራፉ ይመስላቸዋል። ስለዚህ ሂሳቡን እንዲያወጡ ምከራቸው። አኃዞች በጣም ስለሚወዱ ስሌቱን አይጠሉትም። እርስዎ ግን በዚህ አታካች ሥራ ጊዜዎን አያጥፉ። ፋይዳ የለውም። እኔን ያምኑኛል።
ታዳጊው ልዑል መሬት ሲነካ ማንንም ባለማግኘቱ ተደነቀ። ተሳስቶ ሌላ ሕዋ ላይ ያረፈ መስሎት ፍራት ፍራት ማለት ሲጀምረው ጨረቃ የሚመስል ቀለበት አሸዋ ላይ ተላወሰ።
<img32>
— ታዳጊው ልዑል እንዲያው በመላ «እንዴት አመሹ» አለ።
— እባቡም «እንደምን አመሹ» ብሎ መለሰ።
— ማን እሚባለው ሕዋ ላይ ነው እግር የጣለኝ? ብሎ ጠየቀ ታዳጊው ልዑል።
— «ምድር ላይ አፍሪካ ውስጥ» ብሎ መለሰለት እባቡ።
— እንዴ!… ታዲያ እመሬት ላይ ሰውም የለ?
— ይኸ በረሃ ነው። በረሃ ውስጥ ማንም የለ። መሬት ሰፊ ናት፣ አለ እባቡ።
ታዳጊው ልዑል ድንጋይ ላይ ተቀመጠና ዓይኑን ወደ ሰማይ አንሥቶ፣
— ከዋክብት የሚያበሩት አያንዳንዱ ሰው አንድ ቀን ኮከቡን ፈልጎ ለማግኘት እንዲችል ይሆናል። የኔን ሕዋ አካል አያት። ልክ አናታችን ላይ ናት… አቤት ርቀቷ!
— ታምራለች አለ እባቡ። እዚህ ምን ልታረግ መጣህ?
— ከአንዲት አበባ ጋር ችግር ገጥሞኛል አለ ታዳጊው ልዑል።
— ነው! አለ እባቡ።
እናም ሁለቱም ዝም አሉ።
— ታዳጊው ልዑል መልሶ፣ «ታዲያ ሰዎቹ የሉም?» አለ። በረሃ ውስጥ በመጠኑም ቢሆን ብቸኝነት አለ...።
— ብቸኝነቱስ በሰዎችም መካከል አይጠፋም አለ አባቡ።
ታዳጊው ልዑል ሲመለከተው ቆየና፣
<img33>
«አስገራሚ አውሬ ነህ፤ ቅጥነትህ ጣት የሚያህል»… አለው።
— ኃያልነቴ ግን ከንጉሥ ጣት ይበልጣል አለ እባቡ።
ታዳጊው ልዑል ፈገግ አለ፣
— በጣም ኃያል አይደለህም… አግር እንኳን የለህ!… ከቦታ ቦታ መጓጓዝ አትችል…
— ከመርከብ የበለጠ ሩቅ ልወስድህ እችላለሁ አለ፣ እባቡ።
በታዳጊው ልዑል ቁርጭምጭሚት ላይ እንደ ወርቅ አምባር ተጠመለለ፣
— ቀጥሎም «የምነካውን ሰው ወደመጣበት ወደ አፈርነቱ እመልሰዋለሁ» አለ። አንተ ግን ንጹሕ ነህ፤ የመጣኸውም ከኮከብ ነው...።
ታዳጊው ልዑል ምንም አልመለሰ።
— እንዳንተ ያለ ደካማ በዚህች በጥቁር ድንጋይ መሬት ላይ መገኘቱ ያሳዝነኛል። የሕዋ አካልህ በጣም ከናፈቀህ አንድ ቀን ልረዳህ አችላለሁ።
— በጣም ገብቶኛልኮ፣ ግን ለምንድነው ንግግርህ ሁልጊዜ ምስጢር አዘል እንቆቅልሽ የሚሆንብኝ?
— እንቆቅልሹን ሁሉ እፈታዋለሁ፣ አለ እባቡ።
ሁለቱም ዝም አሉ።
<h1>፲፰</h1>
ታዳጊው ልዑል በረሃውን ሲያቋርጥ ከአንዲት አበባ በስተቀር ማንም አልገጠመው። ሦስት ቅንጣት ብቻ ያላት አበባ፣ አልባሌ አበባ…
— ጤና ይስጥልኝ አለ ታዳጊው ልዑል።
— ጤና ይስጥልኝ አለች አበባይቱ።
— ሰዎቹ የት ነው ያሉት? ብሎ ታዳጊው ልዑል በጨዋ ደንብ ጠየቀ።
— አበባዋ አንድ ቀን ሲራራ ነጋዴዎች ሲያልፉ አይቼ ነበር፣
<img34>
— ሰዎች? ስድስት ሰባት የሚሆኑ ያሉ ይመስለኛል። ካየኋቸው ዓመት አልፈዋል። የት እንደሚገኙ ግን ፈጽሞ አይታወቅም። ንፋስ ይዚቸው ይዞራል። እነሱም ሥራቢሶች በመሆናቸው ብዙ ቅሬታ ይሰማቸዋል።
— ደህና ሰንብቺ አለ ታዳጊው ልዑል።
— ደህና ሁን አለችው አበባይቱ።
<h1>፲፱</h1>
ታዳጊው ልዑል አንድ ታላቅ ተራራ ላይ ወጣ። ከዚህ ቀደም የሚያውቀው እነዚያን ጐልበቱ የሚደርሱ ሦስት እሳተ ገሞራዎች ብቻ ነው። የጠፋውን አሳተ ገሞራ እንደ በርዕጩማ ይቀመጥበት ነበር። «ይኸን ከሚያህል ተራራ ላይ ከወጣሁ ሕዋ አካሉ በሙሉ ከነሰዎቹ ወለል ብሎ ይታየኛል»… ብሎ አሰበ። ነገር ግን ጫፋቸው ሹል ከሆነ ሾጣጣ አለቶች በስተቀር ሌላ ምንም አልታየውም።
— አንዲያው በመላ እንዴት ዋላችሁ ሲል።
— የገደል ማሚቶው እንዴት ዋላችሁ… እንዴት ዋላችሁ… እንዴት ዋላችሁ… ብሎ መለስ፣ የገደል ማሚቶው።
— ማ ልበል? አለ፣ ታዳጊው ልዑል።
— ማ ልበል?… ማ ልበል?… ማ ልበል? ብሎ መለሰ የገደል ማሚቶው።
<delimiter>
<delimiter>
«ምን ዓይነት ሕዋ አካል ነው! ብሎ አሰበ። ከመድረቁ መሾሉ፤ በዚያ ሳይ አሸቦ መምስሉ።
<img35>
ሰዎቹም ምናብ ያንሳቸዋል። የተባለውን ነው የሚያስተጋቡት። እኔ አገር አንዲት አበባ ነበረችኝ፣ ሁልጊዜ በንግግር ማንም የማይቀድማት…»
<h1>፳</h1>
ታዳጊው ልዑል በአሸዋው በአረሁ በበረዶው መካከል ለረዥም ጊዜ ከተጓዘ በኋላ በመጨረሻ አንድ መንገድ ገጠመው። መንገድ ሁሉ ሄዶ ሄዶ ሰዎቹ ወዳሉበት ነው የሚደርሰው።
— አንዴት ዋላችሁ አሰ።
ጽጌሬዳዎች ያበቡበት አትክልት ነበር።
— አንዴት ዋሉ፣ አሉ አበቦቹ።
ታዳጊው ልዑል ትክ ብሎ አያቸው። ሁሉም መልካቸው የሱኑ አበባ ይመስሳል።
<img36>
— እጅግ ደነቀውና «ማናቸሁ?» አላቸው።
«እኛ ፳ጌሬዳዎች ነን» አሉት።
— «ይገርማል» አለ ታዳጊው ልዑል።…
ከዚያም ጥልቅ ሐዘን ተሰማው። ያቺ የሱ አበባ «እኔ በፍጥረተ ዓለም ከሚገኙት አበባዎች ሁሉ በመልክ የሚመስለኝ የለም» ብላ ያወራችለት ትዝ ብሎት ነው። አሁን አንድ መስክ ውስጥ ብቻ እነሆ አምስቱም ሺህ አበቦች መልካቸው አንድ ነው!
«ይኸንን ብታይ በጣም ይከፋት ነበር… በኃይል ሳልይዚት ሐፍረቷን ለመሸፈን በሳል ለመሞት የደረስች ትመስል ነበር። እኔም የማስታምማት መምሰል ይኖርብኝ ነበር፣ አለበለዚያማ እኔንም ለማሳፈር ስትል የምሯን ሞታ ታርፈዋለች።
ሐሳቡን በመቀጠል «ብርቅ አበባ አለችኝ ብዬ በሀብቴ ስመካ ተራ ፳ጌረዳ ሆና ተገኘች። አበባዬና ቁመታቸው ከጐልበቴ የማይደርስ ሦስት እሳተ ገሞራዎች ያውም አንደኛው ምናልባት ለዘለቄታው የከሰመ እነዚህን ይዝ ትልቅ ልዑል እሆናለሁ ማለት አያዋጣኝም…»
አለና አመስኩ ላይ ተኝቶ አለቀሰ።
<img37>
<h1>፳፩</h1>
ቀበሮው ብቅ ያለው በዚህ ጊዜ ነው።
— ጤና ይስጥልኝ አለ ቀበሮ።
— ታዳጊው ልዑል በጨዋ ደንብ «አሜን፣ ጤና ይስጥልኝ» አለና ዘወር ቢል ምንም የለ።
<img38>
— እዚህ እቱፋ ዛፍ ሥር ነኝ ሲል ድምፁን አሰማ...።
— ማነህ? አለ ታዳጊው ልዑል። መልክህ ማማሩ...።
— ቀበሮው ሲመልስ «ቀበሮ ነኝ» አለ።
— ና አብረን እንጫወት ብሎ ጋበዘው ታዳጊው ልዑል። እዬ በጣም አዝኛለሁ።…
— ካንተጋር መጫወት አልችልም አለው ቀበሮው። እኔ የአውሬነት ባሕርይ እንዲለቀኝ አልምዶ ገራም አላደረጉኝም።
<delimiter>
ታዳጊው ልዑል አሰበበትና፣
— «ዴአልምደው» ማለት ምን ማለት ነው? አለው።
— አንተ የዚህ አገር ሰው አይደለህም፣ አለው ቀበሮ፣ ምን እየፈለግህ ነው?
— እዬ እምፈልገው ሰዎችን ነው። አለ ታዳጊው ልዑል። «አልምደው» ማለት ምን ማለት ነው?
— ሰዎች ጠመንጃ አላቸው፣ አደንም ይወጣሉ። ችግር ነው! ዶሮም ያረባሉ። ሌላ ሙያ የላቸውም። ዶሮ ነው የምትፈልገው?
<img39>
— የለም አለ ታዳጊው ልዑል። እኔ የምፈልገው ወዳጅ የሚሆነኝ ነው። «አልምደው» ማለት ምን ማለት ነው?
— በጣም የተረሳ ነገር ነው አለ ቀበሮው። «ትስስር መፍጠር» ማለት ነው...።
— ትስስር መፍጠር?
— ነውና አለ  ቀበሮው። ሳይህ ገና ታዳጊ ነህ በመቶ ሺህ ከሚቄጠሩ ታዳጊ ልጆች በምንም አትለይም። ለኔም አታስፈልገኝም። እኔም አላስፈልግህ። እኔ ላንተ ከመቶ ሺህ ቀበሮዎች ያልተለየሁ ቀበሮ ነኝ። ካለመድከኝ ግን እኔና አንተ እንፈላለጋለን። አንተ ለኔ በዚህ ዓለም ውስጥ የብቻዬ ትሆናለህ። አዬም ሳንተ በዚህ ዓለም የብቻህ እሆናለሁ።…
— እየገባኝ ነው አለ ታዳጊው ልዑል። አንድ አበባ አለች… ያለመደችን ይመስለኛል…
— ሊሆን ይችላል አለ ቀበሮው። ዓለም ላይ ብዙ ዓይነት ነገር ይታያል…
— አይ ዓለም ላይ አይደለም አለ ታዳጊው ልዑል።
ቀበሮው ግራ ገባው፣
— ሌላ ሕዋ አካል ላይ ነው አልከኝ?
— አዎ።
— እዚያ ሕዋ አካል ላይ አዳኞች አሉ?
— የሉም።
— ወይ ታሪከ! ዶሮዎችስ?
— የሉም።
— መቸም አሟልቶ አይሰጥ አለ ቀበሮ በትካዜ።
ቀበሮ ወደ ቀድሞ ሐሳቡ ተመሰለሰና፣
— የኔ አኗኗር ያሰለቻል። እኔ ዶሮ አድናለው፣ ሰዎች እኔን ያድናሉ። ዶሮ ከዶሮ ይመሳሰላል፣ ሰውም ከስው። ስለዚህም ነው ስልችት የሚለኝ። አንተ ለመድከኝ ግን ፀሐይ ወጣልኝ ማለት ነው። የምሰማው የኮቴ ድምፅ ከሌሎቹ ሁሉ የተለየ ይሆናል ማለት ነው። ሌሎቹ በአረማመዶች ጐድጓድ ያስገቡኛል። ያንተ ግን እንደ ሙዚቃ ከጐሬ ያስወጣኛል።
ከዚህ በስተቀር እሰቲ ተመልከት እዚያ ማዶ የስንዴ ማሳዎች ይታዩሃል? እኔ ዳቦ አልበላም። ስንዴ ለኔ ጥቅም የለውም። የስንዴ ማሳዎች ሳይ ምንም ትዝ የሚለኝ ነገር የለም። የሚያሳዝን ነገር ነው! ጸጐርህ ወርቅማ ነው። ለማዳ ካደረግኸኝ ሁሉ ነገር ግሩም ይሆናል። ስንዴው ሲደርስና ወርቅ ሲመስል አንተን ያስታውሰኛል። አእስንዴውም ላይ የሚነፍሰውን ነፋስ ድምፁን መውደድ እጀምራለሁ።…
ቀበሮው ዝም አለና ታዳጊውን ልዑል በረጅሙ አስተዋለና፤
— እባክህ… ለማዳ አድርገኝ አለው!
— «ማልመድ ምን ገዶ» ብሎ መለሰለት ታዳጊው ልዑል፤ «ጊዜ ያጥረኛል እንጂ» ወዳጆች ፈልጌ ማበጀት አለብኝ። ሌላም ለማወቅ የምፈልገው ብዙ ነገር አለ።
— «ማወቅ የሚቻለው ያለመዱትን ነገር ብቻ ነው» አለ ቀበሮው። ሰዎች ምንም ነገር ለማወቅ ጊዜ የላቸውም። እነጋዴዎች ዘንድ የሚገዙት ሁሉ ሥራው ያለቀለት ነገር ነው። ወዳጅ የሚሸጥ ነጋዴ ስለሌለ ሰዎች ወዳጅ ይቸግሯቸዋል። ወዳጅ ካማረህ እኔን አልምደኝ!
— ምን ይሻላል? አለ ታዳጊው ልዑል።
— ትእግስተኛ መሆን ነው ብሎ ቀበሮው መለሰለት። — መጀመሪያ እንዲያው ዝም ብለህ እሣሩ ላይ ከኔ ራቅ ብለህ ቁጭ ትላለህ። እኔ በጐን አይሃለሁ፣ አንተ ግን ምንም አትልም። ነገር ሲበዛ ጠብ ያበቅላል። በየቀኑ ግን ቀረብ እያልክ መቀመጥ ነው…
በማግሥቱ ታዳጊው ልዑል ተመልሶ መጣ።
<img40>
— በዚያው ሰዓት ብትመጣ ይሻል ነበር አለው ቀበሮ። ለምሳሌ ከቀትር በኋላ በአሥር ሰዓት ብትመጣ እኔ ደስታ የሚሰማኝ ገና ከዘጠኝ ጀምሮ ይሆናል። ሰዓቱ በገፋ መጠን ደስታዬ እየላቀ ይሄዳል። አሥር ሰዓት ሲሞላ መወራጨትና መስጋት እጀምራለሁ፣ የደስታው ዋጋ ገባኝ ማለት ነው! በፈለግኸው ሰዓት ከመጣህ ግን ልቤን አለባብሼ የምቆይበት ሰዓት ይጠፋኛል። ለሁሉም ሥርዓት ያሻዋል።
— ሥርዓት ማለት ምን ማለት ነው? አለ ታዳጊው ልዑል።
— እየተረሱ ከሄዱት ነገሮች አንዱ ነው አለ ቀበሮው። አንዱን ቀን ከሌላው፣ አንዲን ሰዓት ከሌሉቹ የተለየች የሚያደርጋት ሥርዓት ነው። ለምሳሌ እኔን የሚያድኑቱ ግለሰቦች የራሳቸው ሥርዓት አላቸው። ሐሙስ ሐሙስ ከመንደሩ ኮረዳዎች ጋር ይደንሳሉ። ስለሆነም ሐሙስ የቀን ቅዱስ ነው! እስከ ወይኑ ተክል ድረስ አንሸራሸራለሁ። አዳኞቹ በፈለጉት ቀን ቢደንሱ ኖሮ ቀኖቹ ሁሉ አየተመሳሰሉ አረፍት አጣ ነበር።
እንዲሁ እያለ ታዳጊው ልዑል ቀበሮውን ለማዳ አደረገው። መሄጃው ሰዓት ሲደርስ፡
— አይ! አለ ቀበሮው… ማልቀሴ ነው።
— በገዛ እጅህ አለው ታዳጊው ልዑል፣ አኔ ክፉ ነገር አልተመኘሁልህ፣ ለማዳ እንዳደርግህ የፈለግኸው ራስህ ነህ።…
— እርግጥ ነው አለ ቀበሮው።
— ስታለቅስ ልትኖር ነው! አለው ታዳጊው ልዑል።
— መጠርጠሩ! ብሎ መለሰለት ቀበሮው።
— ብታለቅስ ምን ታገኛለህ!
— የስንዴው ማሳ ኅብረ ቀለም እስካለ ምን ገዶ።
ቀጥሎም፣
— በል ሂድና ጽ፳ጽጌረዳዎቹን ጠይቃቸው። ያንተ አበባ በዓለም ላይ ብርቅዬ መሆኗን ትገነዘበዋለህ። ስትመለስ ትሰናበተኛለህ። ያን ጊዜ አንድ ምስጢር በስጦታ መልክ እነግርሃለሁ።
ታዳጊው ልዑል ፳ጌረዳዎቹን ሊጠይቅ ሄደ።
— በፍጹም የኔን ጽጌረዳ አትመስሉም፣ ገና ለምንም አትበቁም አላቸው። ማንም ለማዳ አላደረጋችሁም፣ እናንተም ማንንም አላለመዳችሁ። የኔ ቀበሮ በነበረበት ሁኔታ ናችሁ። እሱ በመቶ ሺህ ከሚቄጠሩ ሌሎች ቀበሮዎች በምኑም አይለይም ነበር። ግን ወዳጄ አድርጌው አሁን በዓለም ላይ አንድና ብቸኛ ብርቅ ቀበሮ ሆኗል።
ጽጌረዳዎቹም በጣም ተሸማቀቀ።
— ንግግሩን በመቀጠል «ታምራላችሁ ግን ባዶ ናችሁ» አላቸው። ለናንተ ብሎ የሚሞት የለም፡ እርግጥ ለተራ መንገደኛ የኔይቱ አበባ እናንተን ትችትመስለው ይሆናል። እሷ ግን አንድ ብቻዋን ከናንተ ሁሉ ትበልጣለች፣ ምክንያቱም ውኃ ያጠጣኋት እሷን ስለሆነ ነው። ክዳን ያበጀሁላት እሷ ነች። ግርዶሽ ሠርቼ ያስጠለልኳትም እሷን ነው። አባ ጨጓሬዋን (ሁለት ሦስት ለቢራቢሮነት አስተርፌ) የገደልኩላት እሷ ነች። ቅሬታዋን ስታሰማኝ ወይም ስትጐጉርርብኝ የሰማኋት፣ አልፎ አልፎም ዝም ስትል ያየኋት እሷ ነች። የኔ ጽጌረዳ ስለ ሆነች።
ከዚያም ወደ ቀበሮው ተመለሰ፣
— ደህና ሁኑ አለ…
— ደህና ሁን አለው ቀበሮው። የማካፍልህ ምስጢር እነሆ፤ — በስሜት ካላዩት አይጠራም። ፍሬ ነገር ለዓይን እንግዳ ነው።
— ታዳጊው ልዑል እንዳይረሳው በድጋሚ፣ «ፍሬ ነገር ለዓይን እንግዳ ነው» አለ።
— ያንተ ፳ጌረዳ ይህን ያህል ዋጋ ያገኘችው አንተ ባጠፋህላት ጊዜ ምክንያት ነው።
— «እኔ ለጽጌረዳዬ ያጠፋሁላት ጊዜ ነው» አለ ታዳጊው ልዑል እንዳይረሳው።
— ሰዎች ይኸንን እውነት ረስተውታል አለ ቀበሮው። አንተ ግን መርሳት የለብህም። ላለመድከው ነገር የዘለዓለም ኃላፊነት አለብህ። ለጽጌረዳህ ተጠያቂው አንተ ነህ…
— ለ፳ጌረዳዬ ተጠያቂው እኔ ነኝ አለ ታዳጊው ልዑል እንዳይረሳው።
<h1>፳፪</h1>
— እንዴት ዋላችሁ! አለ ታዳጊው ልዑል።
— ይመስገነው! አለ የሐዒድ መሥመር ተቁቄጣጣሪው።
— እዚህ ምን ያደርጋሉ? አለው ታዳጊው ልዑል።
— መሥመር ተቄጣጣሪው፣ «መንገደኞቹን በአንዳንድ ሺህ እየደለደልኩ ነው። የሚያጓጐዙአቸውን ባቡሮች አንዱን ወደ ቀኝ አንዱን ወደ ግራ እያሰማራሁ ነው።»
በዚህ ጊዜ አንድ ባለመብራት ፈጣን ባቡር እንደ ነጉድጓድ አያኾረመረመ ሲያልፍ የተቁጣጣሪውን ሰንተርያ አንቀጠቀጠው።
— ምን አጣደፋቸው አለ ታዳጊው ልዑል። ምንድነው የሚፈልጉት?
— ባቡር ነጂው ራሱ ለምን እንደሚጣደፍ አያውቀውም አለ መሥመር ተቁጣጣሪው።
አሁንም ሌላ ባለመብራት ፈጣን ባቡር በተቃራኒው አቅጣጫ አጐረመረመ።
— የቅድሞቹ መመለሳቸው ነው? አለ ታዳጊው ልዑል።
— እነዚያ አይደሉም አለ ተቄጣጣሪው። ቅያሪ ነው።
— የነበሩበትን ጠልተውት ነው?
— ሰው ባለበት ቦታ መች ተደስቶ ያውቃል አለ መሥመር ተቄጣጣሪው።
እነደገና ሦስተኛ ፈጣን ባለመብራት ባቡር ነጐጉድጓዱን አሰማ።
— የመጀመሪያዎቹን ተጓዥች እያሳደዱ ነው? አለ ታዳጊው ልዑል።
— ምንም የሚያሳድዱት ነገር የለም አለ መስመር ተቄጣጣሪው። እዚያ ውስጥ እያንቀላፉ ወይም እያዛጋቸው ነው። ልጆቹ ብቻ ናቸው አፍንጫቸውን አእመስተዋቱ ላይ የሚደፈጥጡት።
— የሚፈልጉትን የሚያውቁ ልጆቹ ብቻ ናቸው አለ ታዳጊው ልዑል። በጨርቅ ለተሠራች አሻንጉሊት ጊዜያቸውን ያባክናሉ፣ ለነሱ ትልቅ ነገር ነች፣ የወሰዱባቸው አንደ ሆነ ያለቅሳለ...።
— ፅድለኞች አለ መሥመር ተቄጣጣሪው።
<h1>፳፫</h1>
— እንዴት ዋላችሁ? አለ ታዳጊው ልዑል።
— ይመስገነው አለ ነጋዴው።
ውኃ ጥም የሚያረኩ ጥራት ያላቸው እንክብሎች ነጋዴ ነው። ውኃ እንዳይጠማ በሳምንት አንዲን መዋጥ ብቻ ነው።
— ይህን ለምን ትሸጠዋለህ? አለ ታዳጊው ልዑል።
— ነጋዴው ሲመልስ፣ «በከፍተኛ ደረጃ ጊዜ ስለሚቄጥብ ነው» አለ። ባለሙያዎች ያካሄዱት ጥናት አለ። በሳምንት ሃምሳ ሦስት ደቂቃ የጊዜ ቊጠባ ለማድረግ ያስችላል።
— ሃምሳ ሦስቱን ደቂቃ ምን ምን ያደርጉበታል?
— እንደ ፈለጉ ይጠቀሙበታል…
— ታዳጊው ልዑል በሆዱ፣ «እኔ የማጠፋው ሃምሳ ሦስት ደቂቃ ቢኖረኝ ቀስ እያልኩ ምንጭ ወዳለበት አዘግም ነበር» አለ።
<img41>
<h1>፳፬</h1>
በረሃ ውስጥ አደጋ ከደረሰብኝ ሳምንት ሲሆነው፣ የነጋዴውን ታሪክ ያዳመጥኩት የውኃ ስንቄን መጨረሻ ጠብታ እየጠጣሁ ነበር።
— እሺ! አልሁት ታዳጊውን ልዑል። «ያወሳሃቸው ትዝታዎች በጣም ደስ ይላሉ። እኔ ግን ኤሮፕላኔን ገና አልጠገንኩም፣ የምጠጣውም የለኝ፣ እናም እኔም እንዳንተ ምንጭ ወዳለበት ቀስ እያልኩ ባዘግም ደስ ይለኝ ነበር!»
— ወዳጄ ቀበሮ… አለኝ ታዳጊው ልዑል።
— ወዳጄዋ ቁም ነገሩ ስለ ቀበሮው አይደለም!
— ለምን?
— በውኃ ጥም መሞታችን ስለሆነ...።
አስተሳሰቤ አልገባውም ነበርና፣ ሲመልስልኝ እንዲህ አለ፣
— መሞታችን ቢሆን አንድ ወዳጄን ማትረፉ አይከፋም። እኔ የቀበሮ ወዳጅ በማግኘቴ ደስ ብሎኛል...።
በልቤ «ይኸልጅ ሊደርስበት የሚችለውን አደጋ አልተገነዘበውም ብዬ አሰብኩ። እሱ አይርበው አይጠማው። ትንሽ ፀሐይ ካገኘ ይበቃዋል...።
እሱ ግን አየት አደረገኝና ለሐሳቤ መልስ ሲሰጥ፣
— እኔም ውኃ ጠማኝ የውኃ ጉድጓድ እንፈልግ አለኝ...።
ስልችት አለኝና «ጭው ያለ በረሃ ውስጥ በዳበሳ የውኃ ጉድጓድ መፈለግ ምን ትርጐም አለው። ያም ሆኖ ጐዞውን ተያያዝነው።
ለሰዓታት አንድ ቃል ሳይወጣን ከተጓዝን በኋላ መሸና ከዋክብቱ ማብራት ጀመሩ። በውኃ ጥሙ ምክንያት ትንሽ ስላተኩሰኝ ከዋክብቱ የሚታዩኝ እንደ ሕልም ነበር። የታዳጊውም ልዑል ንግግር በምናቤ ውስጥ ይጉላላ ነበር።
— አንተም ውኃ ጠምቶሃል ብዬ ጠየቅሁት።
መልስ አልሰጠኝም። እንዲያው በቀላሉ፣
— ውኃም ለልብ ጥሩ ሊሆን ይችሳል አለኝ…
መልሱ አልገባኝም ነበርና ዝም አልኩ… ጥያቄ ባበዛበት ጥሩ እንደማይሆን አውቅ ነበር።
ደክሞት ነበር። ቁጭ አለ። እኔም አጠገቡ ተቀመጥኩ። ጸጥ ብሎ ትንሽ ቆየና፣
— ከዋክብቱ የሚያምሩት በአንዲት በማትታይ አበባ ምክንያት ነው… አለ፣ ንግግሩን በመቀጠል፣
— እንዴ! ብዬ መለስኩለትና በጨረቃ ወገግታ የአሸዋውን ሰንበር በጥሞና አስተውል ጀመር።
— በረሃ ውብ ነው አለ። በንግግሩ ላይ በማከል።
ጥርጥር የለውም። አኔ ቀድሞውንም በረሃ እወድ ነበር። አሸዋ ሰንበር ላይ መቀመጥ ነው። ምንም የሚታይ የለም። ምንም አይሰማም። ያም ሆኖ በጸጥታ የሚያንጸባርቅ ነበር አለ...።
— ለበረሃ መልክ የሚሰጠው ባልታወቀ ቦታ ምንጭ ተሸሽጎ መገኘቱ ነው… አለ ታዳጊው ልዑል።
የአሸዋ ምስጢራዊ ነጸብራቅ መኖሩን በድንገት መገንዘቤ ደነቀኝ። ልጅ ሆፔጌ የምኖርበት ቤት የቆየ ስለ ነበረ ቅርስ ተቀብሮበታል የሜል አፈ ታሪክ ይነገራል። እርግጥ ቅርሱን ያገኘ የለም፣ የፈለገም ሰው መኖሩ ያጠራጥራል። ለቤቱ ግን አድናቆት አበርክቶለታል። ቤቴ በማኅፀኗ ምስጢር ይዛለች...።
— አዎ! አልኩት ታዳጊውን ልዑል። «ቤትም ይሁን ከዋክብት ወይም በረሃ ውበት የሚሰጣቸው ምን እንደሆነ በዓይን ማየት አይቻልም!
— ከቀበሮዬ ጋር መስማማትህ ደስ ብሎኛል።
ታዳጊው ልዑል እንቅልፉ መጥቶ ስለ ነበረ ታቀፍኩትና ጐዞዬን ቀጠለኩ። ስሜት አደረብኝ። ተሰባሪ ሀብት የተሸከምኩ ይመስለኛል። እምድር ላይ ከዚህ የበለጠ ተሰባሪ ነገር ያለ አይመስለኝም።
በጨረቃ ብርሃን ነጭ ግንባሩን፣ የተከደኑ ዓይኖቹን፣ በነፋስ የሚውለበለበውን የጸጐሩን ቁንጮ እያየሁ «ይኸ የማየው ሁሉ ቅርፊት ነው። ዋናው ለዓይን አይታይም» እል ነበር…
ከንፈሮቹ ተገልጠው በከፊል ፈገግ ሲል «እንቅልፍ ለያዘው ልዑል ይህን ያህል ስሜት ያደረብኝ ለአንዲት አበባ የሚያሳየው ታማኝነት፣ በተኛበትም ቢሆን እንደ መቅረዝ ብርሃን በልቡ የሚያበራው የጽ፳ጌረዳይቱ ሥዕል ነው።»… ብዬም በልቤ አሰብኩ። ከዚህም የበለጠ ተሰባሪ እንደሚሆን ግምት ነበረኝ። መብራትን ተጠንቀቆ መንከባከብ ያሻል፣ ነፋስ ሽው ቢል ያጠፋዋልና...።
ሳዘግም አድሬ ጐሕ ሲቀድ የውኃ ጉድጓዱን አገኘሁት...።
<h1>፳፭</h1>
— ስዎች፣ አለ ታዳጊው ልዑል፣ በየጅረቱ እየዘለሉ ይገባሉ ግን የሚፈልጉትን ማወቅ ይሳናቸዋል። በዚህ ጊዜ ይቅበጠበጣሉ ይሽከረከራሉ…
ቀጥሎም፣
— ዋጋ የለውም… አለ።
ያገኘነው ጉድጓድ የሰሐራን ጉድጓዶች አይመስልም። የሰሐራ ጐድጓድ በቀላሉ የተቄፈረ አሸዋ ነው። ይኸኛው ግን የመንደር ጐድጓድ ይመስላል። ነገር ግን ባካባቢው መንደር ስላልነበረ በሕልሜ ነው በእውኔ ብዬ ጠረጠርኩ።
— «ይገርማል» አልኩት ታዳጊውን ልዑል ዝግጅቱ የተሟላ ነው፣ መዘውሩም ባልዲውም ገመዱም አለ...።
ሣቀና ገመዱን ነካው፣ መዘውሩን ሞከረው። ነፋስ ለረዥም ጊዜ ሳይነሣ ቀርቶ እንዳልተንቀሳቀሰች የጣራ ሽክርክሪት መዘውሩ ሲጢጥ ሲጢጥ አለ።
<img42>
— ይሰማሃል አለ ታዳጊው ልዑል ጉድጓዱን ከተኛበት ስንቀሰቅሰው ጊዜ መዝፈን ጀመረ…
እንዲቸገር አልፈለግሁም ነበርና።
— እሰቲ ለኔ ተውልኝ ሳንተ በጣም ይከብድሃል አልኩት።
ቀስ እያልኩ ባልዲውን ጐድጓዱ ገደፍ ድረስ ስቤ አወጣሁና እገደፉ ላይ አመቻችቼ አስቀመጥኩት። የመዘውሩ ዝማሬ ሳያቋርጥ የሚሰማኝ ይመስለኛል። በሚንቀጠቀጠው ውኃ ውስጥ ፀሐዩ ሲንቀጠቀጥ ይታየኛል።
— «ያ ውኃ ጠጡኝ ጠጡኝ ይላል»… አለ ታዳጊው ልዑል።
እኔም ምን እንደ ፈለገ ገባኝ!
ባልዲውን እስከ ከንፈሩ ድረስ ከፍ አደረግሁለት። ዓይኑን ጨፍኖ ጠጣ። እንደ እርጎ አንጀቱን አራሰው። ያ ውኃ ከምግብ የተለየ ነበር። ከጨረቃ በታች ጉዞ፣
ልብ የሚያረካ በሕፃንነቴ ለልደት በዓል የሚመጣልኝን ስጦታ ነጸብራቅ የሚያጐናጽ፳ፉት የገና ዛፉ መብራት የመንፈቀ ሌሊቱ ማኅሌት የፈገግታዎቹ ልስላሴ ነበር።
— ታዳጊው ልዑል ሲመልስለት «ያንተ አገር ስዎች አምስት ሺህ አበባዎች በአንድ ጓሮ ይተከላሉ...። ያም ሆኖ ግን የሚፈልጉትን አያገኙበትም።
— እርግጥ የሚፈልጉት አያገኙትም ብዬ መለስኩለት…
— ታዲያ እኮ የሚፈልጉት ነገር ባንዲት ጽጌረዳ ወይም ባንድ ጥርኝ ውኃ ሊገኝ ይችላል…
— እውነት ነው አልኩት።
ታዳጊው ልዑልም ሲመልስልኝ፣
— ዓይን ያያል እንጂ አያስተውልም። መሻት በልብ ነው።
ውኃዬን ጠጥቼ ትንፋሼ ተመልሷል። ሲነጋጋ የአሸዋው ቀለም ማር ይመስላል። ይህ ማር የመሰለ ቀለም አኔንም ያስደስተኛል። ሐዘን ለምኔ?...።
— እንደገና አጠገቤ ተቀምጦ የነበረው ታዳጊው ልዑል ቀስ ብሎ፣ «የገባኸውን ቃል መጠበቅ አለብህ» አለኝ።
— ምን የገባሁት ቃል አለ?
— መች አጣኸው… ለበጌ መሸለቢያ… ለዚያች ለአበባ ኃላፊነት አለብኝ!
የሥዕል ንድፎቼን ከኪሴ አወጣሁ። ታዳጊው ልዑል አይቶ ሣቀና፣
— ዋርካዎችህ ወደ ጐጉመንነት ይወሰስዳቸዋል...።
— ኧረ!<delimiter>እኔ ያንን ያህል ስኩራባቸው!
— ቀበሮህ… ጆሮጽሮዎቹ ትንሽ ወደ ቀንድነት ይወስዳቸዋል… በዚህ ላይ በጣም ረዝመዋል!
አሁንም ሣቀ፤
— ጨከንክብኝ አንተዬ ከድፍን ዘንዶና ከክፍት ዘንዶ በስተቀር ሌላ ነገር መሣል አላውቅም ነበር።
— አይ አትጨነቅ ልጆች አያመልጣቸውም።
በዚህ ጊዜ መሸለቢያውን ሥዬ ስሰጠው አንጀቴ ቡጭ ቡጭ አለ።
— እኔ እማላውቀው ነገር አቅደሃል...።
እሱ ግን አልመለሰልኝም።
— ታውቃለህ መሬት እምትባለው ሕዋ አካል ላይ ከወደቅሁ ነገ አንድ ዓመቴ መሆኑ ነው… አለኝ።
ደግሞ በዝምታ ትንሽ ቆየና፣
— እዚህ አካባቢ ነው የወደቅሁት አለኝ።
ከዚያም ፊቱ በርበሬ መሰለ።
ለምን እንደሆነ አላውቅም እንደ ገና ግራ የሚያጋባ ሐዘን ተሰማኝ።
ሆኖም አንድ ጥያቄ በሐሳቤ መጣብኝ።<delimiter>— እንግዲያውማ ያለፈው ሳምንት ጧት ስንተዋወቅ ሰው ካለበት አካባቢ 1852 ኪሎሜትር ርቀት ሳይ ዝም ብለህ ብቻህን ትንሸራሸር የነበረው ያለ ምክንያት አልነበረም ማለት ነዋ? ወደ ወደቅህበት መመለስህ ነበር? አልኩት።
ታዳጊው ልዑል እንደ ገና ፊቱ ቀይ ሆነ።
እኔም ስፈራ ስቸር፣
— ዓመት የሞላህበትን ቀን ለማክበር ይሆን?… አልኩት።
ታዳጊው ልዑል አሁንም ቀይ ሆነ። ሲጠይቁት አይመልስም ነበር፣ ግን ቀይ መሆን ያው «አዎ» ማለት አይደለም እንዴ?
— ወይኔ አልኩት፣ ፍራት ፍራት አለኝ...።
እሱ ግን፣
— አሁን መሥራት አለብህ። ወደ መኪናህ ተመልሰህ መጓዝ አለብህ። እዚህ እጠብቅሃለሁ። ነገ ማታ ተመልሰህ ና…
እኔ ግን መንፈሴ አልተረጋጋም ነበር። የቀበሮው ነገር ትዝ ይለኛል። መለማመድ ከመጣ ትንሽ ማልቀስ አይቀርም።…
<h1>፳፮</h1>
ከውኃ ጉድጓዱ አጠገብ የአሮጌ ካብ ፍርስራሽ ነበር። በማግሥቱ ማታ ከሥራዬ ስመለስ ታዳጊው ልዑል ሆዬ አፋፉ ላይ እግሮቹን አንጠልጥሎ እንደ ተቀመጠ ከሩቅ አየሁት። ሲነጋገርም ይሰማኛል፣
— «አታስታውስም? እንዴ ልክ እዚህ አልነበረም!» ይላል።
<delimiter>
— አዎ፣ እዎ፣ ቀኑ ትክክል ነው፣ ቦታው ግን እዚህ አይደለም...።
ወደ ግንቡ ማምራቴን ቀጠልኩ። ማንም አይታየኝ፣ ሌላም ድምፅ አይሰማኝ። ታዳጊው ልዑል ግን አሁንም መልስ ሲሰጥ፣…
— እህሳ። አሸዋው ላይ የእግሬ ፈለግ የት እንደ ጀመረ ይታይነሃል። እዚያ ላይ እኔን መጠበቅ ብቻ ነው። ዛሬ ሌሊት እደርሳለሁ።
እግንቡ አጠገብ ለመድረስ ሃያ ሜትር ነው የቀረኝ ግን አሁንም ቢሆን ማንም አይታየኝ።
ታዳጊው ልዑል አንድ አፍታ ዝም አለና ንግግሩን በመቀጠል፣
— መርዝህ ፍቱን ነው? ሥቃዩ እንደማይቆይብኝ እርግጠኛ ነህ አለው?
ቀጥ ብዬ ቆምኩ፣ ልቤ ትርትር አለ፣ አሁንም አልገባኝም።
— አሁን በል ወጊድልኝ… ልውረድበት! አለው።
<img43>
በዚህ ጊዜ እኔም ራሴ ወደ ግንቡ ሥር ዓይዬኔን ጣል ሳደርግ ወደ ኋላ ተፈናጠርኩ። መርዙ በሠላሳ ሰከንድ ሰው የሚገድለው ዓይነት ቢጫ እባብ ታዳጊው ልዑል ላይ አንገቱን አስግጎላችኋል።
ሽጉጤን ለማውጣት ኪሴን እየፈተሽኩ ወደ ፊት ሩጫዬን ስጀምር እባቡ እርምጃዬን ሰምቶ ኖሮ አሸዋው ላይ ሸለል አለና ፍልቅታውን እንዳቋረጠ ፏፏቴ ሰብሰብ ብሎ በአለቶቹ መካከል እየተቅጨለጨለ በእርጋታ ሹልክ ብሎ ሄደ።
ልክ እግንቡ ሥር ሲደርስ የኔ ታዳጊ ልዑል ፊቱ እንደ በረዶ ነጭ ሆኖ እክንዴ ላይ ውድቅ አለ።
— የምን ታሪክ አመጣህብኝ! ብለህ ብለህ ከእባቦች ጋር ማውራት ጀመርክ?
አውልቆት የማያውቀውን ወርቅማ ያንገት ልብስ ፈታሁለት። ጆሮግንዱን አራስኩለትና ውኃ አጠጣሁት። ከዚያ ምንም ልጠይቀው አልደፈርኩም። ትኩር ብሎ አየኝና አንገቴ ሳይ ጥምጥም አለ። ልቡ ሲመታ በጥይት ቄስሎ እንደሚሞት የወፍ ልብ ትርታ ነበር። እንደዚህ አለኝ፣
— ለመኪናህ የሚያስፈልገውን ዕቃ ስላገኘህ ደስ ብሎኛል። እንግዲህ ወዳገርህ መሄድ ልትችል ነው...።
— እንዴት አወቅህ!
እኔ የመጣሁት ሥራዬ ከምጠብቀው በሳይ የተሳካልኝ መሆኑን ልነግረው ነበር!
ላቀረብኩለት ጥያቄ ምንም መልስ አልሰጠኝ፣ ግን በንግግሩ ላይ በማከል፣
— እኔም ዛሬ አገሬ እገባለሁ… አለኝ።
ከዚያም በትካዜ፣
ሓንተ አገር በጣም ይርቃል… መንገዱም የበለጠ ያስቸግራል።
አንድ በጣም ልዩ የሆነ ነገር በአእምሮው ውስጥ እንደሚጐሳላ ተሰማኝ። እንደ ሕፃን ልጅ እቅፍ ሳደርገው ይዢ ላስቀረው በማልችልበት ሁኔታ ዥው ብሎ አዘቅት እንደሚወርድ ሰው ሲንሸራተት ይሰማኛል...።
ኩስተር ብሎ ዓይኑን አሻግሮ ወርወር አደረገና፣
— በግህ አለኝ። የበጉም ሣጥን አለኝ፣ መሸለቢያውም አለኝ።…
ፊቱ ፈገግ ቢልም ትካዜ ይታይበታል።
ብዙ ቆየሁ፤ ቀስ እያለ ሰውነቱ ሲሞቅ ይሰማኛል።
— ማሙዬ፣ ፍራት ይኮዞህ ነው...።
ፍራትማ ይዞታል! ግን ቀስ ብሎ እየሣቀ፣
— ዛሬ ማታ የበለጠ የሚያስፈራኝ… አለ።
ልመልሰው የማልችለው አደጋ እንደገና በሐሳቤ ግጥም አለብኝና ሰውነቴ በስሜት ቀዘዘ። ያንን ሣቁን ዳግመኛ መስማት አለመቻሌን ማሰቡ ብቻ የማልችለው ስሜት እንደሚያሳድርብኝ ገባኝ ሣቁ ለኔ የምድረበዳ ምንጭ ነው።…
<delimiter>
እሱ ግን፣
— ዛሬ ሌሊት ዓመት መሆኑ ነው። የኔ ኮከብ ልክ አምና እወደቅሁበት ቦታ አናቱ ላይ ትደርሳለች…
— ማሙዬ፣ ይኸ ሁሉ የአባብ የቀበሮና የኮከብ ታሪክ ቅዣት አይደለም?…
ለጥያቄዬ መልሰ አልሰጠኝም ግን…
— አስፈላጊ ነገር በዓይን አይታይም… አለኝ።
— ነውና...።
— እንደ አበባይቱ ነው። ኮከብ ላይ ያለች አበባ ከወደድህ ሌሊት ጠፈሩን ቀና ብሎ ማየት ደስ ይላል። ከዋክብት ሁሉ በአበባ ተጊጠዋል።
— እኮ...።
— ውኃም ያው ነው። ያጠጣኸኝ ውኃ በመዘውሩና በገመዱ ምክንያት እንደ ሙዚቃ ነው… ትዝ እንደሚልህ… ጣዕሙ ልዩ ነበር።
— መች አጠጣሁች?…
— ሌሊት ከዋክብትን ተመልከት። የኔይቱ ኮከብ በጣም ስለምታንስ አገሬም ጠባብ ስለሆነ ከዚህ ላሳይህ አልችልም። እንዲያውም ይኸው ይሻላል። የኔ ኮከብ ላንተ ከከዋክብቱ መካከል አንዷ ነች። ስለዚህ ከዋክብቶቹን ሁሉ ስታያቸው ደስ ይልሃል። ሁሉም ወዳጆችህ ይሆናሉ። በዚህ ላይ አንድ የምሰጥህ ሰጦታ እለ...።
አንደ ገና ሣቀ።
— አይ ማሞ፣ የእኔ ማሙዬ፣ ይኸ አሣሣቅህ ደስ ሲለኝ!
— ይኸውልህ የኔ ስጦታ እሱው ነው… አንደ ውኃው ነው…
— ምን ለማለት ፈልገህ ነው?
— ከዋክብት ለሰዎች ሁሉ አንድ አይደሉም። አንዳንዶች የሚጓዙ ሰዎች ኮከቦችን መሪዎቻቸው ያደርጓቸዋል። ሌሎች ከብርሃን ብልጭታ ለይተው አያዩአቸውም። በእውቀት ለላቁቱ ሰዎች ከዋክብት የጥያቄ ምልክቶች ናቸው። እኔ ለተገናኘሁት ነጋዴ ወርቅ ናቸው። ግን እነዚያ ከዋክብት አንድ ቃል አይወጣቸውም። ላንተ የሚሰጡህ ከዋክብት ግን ለማንም ተሰጥ ተው የማያውቁ ናቸው።…
— ምን ማለት ፈልገህ ነው?
— ሰማዩን ሌሊት ስትመለከት እኔ ባንዱ ኮከብ ላይ ስለምኖር፣ እዚያ ላይ ሆሼቼ እሥቃለሁና አንተ ኮከቦች ሁሉ የሣቁ መስሎ ነው የሚሰማህ። ያንተ ድርሻዎች የሚሥቁ ከዋክብት ይሆናሉ።
አሁንም ሣቀ።
— ስትጽናና (መጽናናት አይቀርምና) አውቀው ነበር ስትል ደስ ይልሃል። ለዘለዓለሙ ወዳጄ ነው። ከኔ ጋር ስትሆን ሣቅ ሣቅ ይልሃል። አንዳንድ ጊዜም ዝም ብለህ መስኮትህን ትከፍታለህ፣ ለደስታ ያህል…
ሰማይ ሰማይ እያየህም ስትስቅ ወዳጆችህ በጣም ይገርማቸዋል። ያን ጊዜ፣ «አዎ ከዋክብት ሁልጊዜ ያሥቁኛል!» ብለህ ትመልስላቸዋለህ። አነሱም አብዷል ብለው ያምናሉ። አጐል ቀልድ ቀለድኩብህ ማለት ነው።
አሁንም ሣቀ።
— በከዋክብት ፋንታ አንድ አገር ሙሉ መሣቅ የሚያውቁ ቅጭልጭሎች የሰጠሁህ ያህል ነው...።
ይህን ብሎ እንደ ገና ሣቀ። ወዲያው ኮስተር አለና፣
— ዛሬ ሌሊት… ገባህ… አትምጣ...።
— ጥዩህ አልሄድም።
— እንደ ታመመ ሰው ያደርገኛል… በመጠኑም እንደ ሞተ ሰው እሆናለሁ። ይኸው ነው። ይኸንን ለማየት አትምጣ ግድ የለም…
— ጥዬህ አልሄድም።
ግን ስጋት ገብቶታል።
— ይኸንን የምልህ… በእባቡም ምክንያት ነው። እንዳይነድፍህ ያስፈልጋል… እባብ ክፉ ነው። ነደፋ ሊያስደስተው ይችላል።
— ጥዩህ አልሄድም።
ሆኖም አንድ ነገር አረጋጋው።
— ሁለተኛ ጊዜ ሲነድፉ መርዝ የላቸውም...።
ያን ሌሊት ለመጓዝ ሲነሣ አላየሁትም። ድምፁን አጥፍቶ ነው የኩበለለው። ስደርስበት እርምጃውን ሳብ ሳብ የሚያደርገው በተ፡ርጠኛነት ነበር። ንግግር ሳያበዛ ባጭሩ፣
— ታዲያስ ደረስክ… አለኝ።
ከዚያም እጄን ያዘኝ። ግን ጭንቀቱን ቀጠለ፣
— ልክ አይደለህም። ታዝናለህ። የሞትሁ አመስላለሁ እንጂ የእውነት አልሞትም...።
እኔ ዝም።
— ይገባሃል። በጣም ሩቅ ነው። ይኸንን ሰውነቴን ይፔ መሄድ አልችልም። በጣም ይከብዳል።
እኔ ዝም።
— አርጅቶ አንደ ተጣለ ቅርፊት ይሆናል። ያረጁ ቅርፈፊቶች አያሳዝኑም።
እኔ ዝም።
ትንሽ ተስፋ ቄረጠ። ግን አንደ ገና አንሰራራና፣
— ጥሩ ይሆናል፣ ታውቃለህ። እኔም ከዋክብትን አያለሁ። ከዋክብቱ ሁሉ የዛገ መዘውር ያለባቸው ጐድጓዶች ይሆኑልኛል። ከዋክብቱ ሁሉ የምጠጣው ውኃ ያንቆረቁሩልኛል።…
እኔ ዝም።
— በጣም ነው ደስ የሚለው! አንተም አምስት መቶ ሚሊዮን ቅጭልጭሎች፣ እኔም አምስት መቶ ሚሊዮን ምንጮች ይኖሩናል።…
ከዚያም እሱም ዝም አለ፣ እንባ አንቆት ነበርና...።
— ያው ደረስን። ተወኝ አንድ እርምጃ ብቻዬን ልራመድ።
<img44>
ፈርቶ ነበርና ቁጭ አለ።
<img45>
ከዚያም እንዲህ አለኝ፣
— ታውቃለህ… አበባዬ… ኃላፊነት አለብኝ! በጣም ደካማ ነች! በዚህ ላይ የዋህ። ዓለምን ለዘመቋጀና። ያላት መሣሪያ አራት የማይረቡ እሾኾች ብቻ ናቸው...።
መቆም ስለ ተሳነኝ ቁጭ አልኩ። እሱም፣
— ይኸው… በቃ… አለ።
አሁንም ትንሽ አንገራገረና ከተቀመጠበት ተነሣ። አንድ እርምጃ ተራመደ። እኔ መነቃነቅ አልቻልኩም ነበር።
ቀጥ ብሎ ቆመ። ጩኸት አላሰማም። እንደሚገረሰስ ዛፍ ቀስ እያለ ወደቀ። አሸዋ ላይ ስለ ነበረ ሲወድቅ ድምፁ እንኳን አልተሰማም።
<img46>
<h1>፳፯</h1>
አሁንማ አንግዲህ ስድስት ዓመት ሆነው። ይህንን ታሪክ ለማንም ነግሬ አላውቅም። ያገኙኝ ጓደኞቼ በሕይወት ስላገኙኝ እጅግ ደስ አላቸው። እኔ አዝፔ ነበር ግን «ድካሙ ነው»… አልኳቸው።
አሁን በመጠኑ ተጽናንቻለሁ። ቢሆንም… በሙሉ አይደለም። ግን ወደ ሕዋ አካሉ መመለሱን በእርግጥ አውቃለሁ፣ ምክንያቱም ሲነጋጋ፣ ሰውነቱን አላገኘሁትም። ይህን ያህል ከባድ አካል አልነበረም… ሌሊት ከዋክብትን ማዳመጥ ደስ ይለኛል። ድምፃቸው እንደ አምስት መቶ ሚሊዮን ቅጭልጭሎች ነው...።
እዚህ ላይ አንድ ታይቶ የማይታወቅ ነገር ደረሰ። ለታዳጊው ልዑል እሳልኩለት መሸለቢያ ሳይ የጠፍሩን ሸምቀቆ መሣል ዘንግቻለሁ! እበጉ አፍ ላይ ሊያስረው በፍጹም አይችልም ማለት ነው። «ሕዋ አካሉ ላይ ምን ተፈጥሮ ይሆን» እያልሁ ራሴን እጠይቅ ጀመር። ምናልባት በጉ አበባይቱን በልቶ ይሆናል…
ወዲያው ደግሞ፣ «አይ በፍጹም! ታዳጊው ልዑል ማታ ማታ አበባዋን የመስታወት ክዳን ይከድንባታል፤ በጉንም በሚገባ ይጠብቀዋል...።» ይህንን ሳሰብ ደስ ይለኛል። በዚህም ጊዜ ከዋክብቱ ሁሉ በቀስታ ይሥቃሉ።
አልፎ አልፎ በሆዴ ሳስብ፣ «አንዳንድ ቀን መዘናጋት አይቀርም። ያን ዕለት አለቀ ማለት ነው! ወይ አንድ ቀን መክደኛውን ይረሳል፤ ወይ በጉ ሌሊት ድምፁን አጥፍቶ ይወጣል...።» ያን ጊዜ ቅጭልጭሎቹ ሁሉ ድምፃቸው ወደ ለቅሶ ይለወጣል!…
ይኸ በራሱ ምስጢር አዘል ነገር ነው። የት እንደ ሆነ ባልታወቀ ቦታ፣ አንድ የማናውቀው በግ አንድ ፳ጌረዳ በልቷል ወይስ አልበላም የሚል ጥያቄ እስካልተነሣ ድረስ፣ ለናንተ ታዳጊውን ልዑል ለምትወዱትና ለኔም ጭምር፣ ፍጥረተ ዓለም ውስጥ ምንም ተመሳሳይ ነገር የለም ማለት ነው...።
ስማዩን ተመልከቱ። «በጉ አበባይቱን በልቷል ወይስ አልበላትም?» ብላችሁ ራሳችሁን ጠይቁ። ሁሉም ነገር እንዴት እንደሚለወጥ ታያላችሁ።…
መቼም ነፍስ ካወቁት ግለሰቦች መካከል አንዱም ይህ ጉዳይ ምን ያህል ታላቅ ቁም ነገር ያለበት መሆኑን አይገነዘበውም!
<delimiter>
<img47>
<delimiter>
<delimiter>
1943<delimiter>ተፈጸመ